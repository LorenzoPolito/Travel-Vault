# IN PRIMO PIANO

### DOCUMENTI E VISTI

E' necessario il **passaporto** in corso di validità. Al momento dell'ingresso nel Paese, occorre essere in possesso anche del biglietto aereo di ritorno.  
Il **visto di ingresso** per motivi di turismo - e per un massimo di 90 giorni di permanenza - non è necessario.   
Consultare la Sezione "Requisiti di ingresso" di questa Scheda per maggiori informazioni.

### VACCINAZIONI

Nessuna. Per ulteriori indicazioni in merito a vaccinazioni consigliate, tuttavia non obbligatorie, si raccomanda di consultare il sito [https://wwwnc.cdc.gov/travel](https://wwwnc.cdc.gov/travel), nonché il proprio medico.  
Per informazioni sulle malattie presenti, consultare la Sezione "Situazione Sanitaria" di questa Scheda.

### MONETA

Yen (JPY)

### AREE DI PARTICOLARE CAUTELA

Nessuna. Si raccomanda di adottare le normali precauzioni richieste da un viaggio all'estero. Per maggiori informazioni, consultare la Sezione "Sicurezza" di questa Scheda.

### AMBASCIATA

**AMBASCIATA D’ITALIA  TOKYO,** 2-5-4 Mita, Minato-ku, Tokyo 108-8302, Japan  
Tel.: 0081 (0) 3- 34535291 Fax:  0081 (0) 3- 34562319  
Cellulare per emergenze 00819039081006  E-mail: [ambasciata.tokyo@esteri.it](mailto:ambasciata.tokyo@esteri.it) e [consular.tokyo@esteri.it](mailto:consular.tokyo@esteri.it)

# Informazioni Generali
## Dati Paese

**CAPITALE:** TOKYO.  
**POPOLAZIONE:** 124.000.000.  
**SUPERFICIE:** 372.824 Km2.  
**FUSO ORARIO:** +8h rispetto all'Italia; +7h quando in Italia vige l'ora legale.  
**LINGUE:** giapponese, inglese (molto poco diffuso, soprattutto fuori delle grandi città).  
**RELIGIONI:** le religioni maggiormente diffuse sono lo shintoismo ed il buddismo; i cristiani e gli affiliati ad altri culti religiosi rappresentano una piccola percentuale.  
**MONETA:** Yen (JPY).  
**TELEFONIA**: prima della partenza, si consiglia di effettuare una verifica con il proprio Gestore di Telefonia Mobile, in merito alle condizioni di roaming. Per l'utilizzo di dati Internet dal proprio dispositivo, é consigliabile l'acquisto di E-Sim virtuali, oppure di Sim Dati o Router portatili, acquistabili anche presso i principali aeroporti.  
La disponibilità del Wi-Fi è garantita nelle maggiori aree urbane, nei grandi esercizi commerciali e in luoghi pubblici quali stazioni e aeroporti.  
**Prefisso dall’Italia**: 0081 + il prefisso della città senza lo zero.  
**Prefisso per l’Italia**: il numero da comporre prima del prefisso internazionale (39) varia a seconda della compagnia che si intende utilizzare (in Giappone le compagnie private sono moltissime). I prefissi più utilizzati sono: 001+39; 061+39; 0033010+39, seguiti dal numero telefonico italiano comprensivo di prefisso.   
**CLIMA**  
Il clima è tendenzialmente temperato, con una notevole varietà di temperature stagionali e di condizioni climatiche dal Nord (Hokkaido) che presenta inverni lunghi e rigidi ed estati brevi e temperate, fino al Sud (arcipelago di Okinawa), con un clima subtropicale.  
Tutto il Paese è interessato, in particolare durante i due periodi dell'anno, da elevata piovosità (da fine maggio a luglio e da settembre a ottobre), da possibili tifoni provenienti dal Pacifico, che possono causare ingenti danni e disagi alla popolazione e ai visitatori. Negli ultimi anni, il periodo da fine giugno a inizio settembre è generalmente caratterizzato da un caldo molto intenso, in particolare nelle aree urbane di Tokyo e Osaka-Kobe-Kyoto, con picchi di temperature oltre i 40 gradi.

## Ambasciata e Consolati

**AMBASCIATA D’ITALIA A TOKYO**
Indirizzo: 2-5-4 Mita, Minato-ku  
Tokyo 108-8302, Japan  
Prefisso telefonico per Tokyo: +813  
Tel: 0081 (0) 3-34535291  
Fax: 0081 (0) 3-34562319  
Cellulare di reperibilità per emergenze attivo nelle ore di chiusura degli Uffici: 00819039081006  
E-mail: [ambasciata.tokyo@esteri.it](mailto:ambasciata.tokyo@esteri.it) e [consular.tokyo@esteri.it](mailto:consular.tokyo@esteri.it)  
Sito web: [ambtokyo.esteri.it](http://ambtokyo.esteri.it/)  
   
**CONSOLATI  

Ufficio Consolare c/o AMBASCIATA D'ITALIA A TOKYO**  
Indirizzo: 2-5-4, Mita, Minato-ku, 108-8302 Tokyo  
Tel: 0081 (0) 3-3453-5291  
Fax: 0081 (0) 3-3456-2319  
Cellulare di emergenza: 09039081006  
Sito web: [ambtokyo.esteri.it](http://ambtokyo.esteri.it/)  
Email: [ambasciata.tokyo@esteri.it](mailto:ambasciata.tokyo@esteri.it) e [consular.tokyo@esteri.it](mailto:consular.tokyo@esteri.it)

**CONSOLATO GENERALE D'ITALIA A OSAKA**  
Indirizzo: Consolato Generale d'Italia  
Nakanoshima Festival Tower, 17F  
2-3-18 Nakanoshima, Kita-ku  
Osaka 530-0005  
Tel: 0081 (0) 6-4706-5820  
Fax: 0081 (0) 6-6201-0590  
Cellulare di emergenza: 09033501561  
[http://www.consosaka.esteri.it](http://www.consosaka.esteri.it/)   
E-mail: [segreteria.osaka@esteri.it](mailto:segreteria.osaka@esteri.it)

**CORRISPONDENTE CONSOLARE HIROSHIMA**  
Dr. Yasuo Harada  
Tel: 0081 (0) 82-2987735

**CORRISPONDENTE CONSOLARE FUKUOKA**  
Dr. Doriano Sulis  
Tel: 0081 (0) 92-761-8570  
Indirizzo: 2-5-29 Ohmiya, Chuo-ku, Fukuoka  
E-mail: [dorianosulis@italiakaikan.com](mailto:dorianosulis@italiakaikan.com)

**CORRISPONDENTE CONSOLARE OKINAWA**  
Dr. Marco Massetani  
Tel: 0081 (0) 98-987-1388  
Indirizzo: Matsugawa 275-4-402, Naha  
E-mail: [corrispondenteokinawa@gmail.com](mailto:corrispondenteokinawa@gmail.com)

## Indicazioni per operatori economici

Gli Imprenditori italiani, interessati ad avviare attività economico-commerciali o a effettuare investimenti, possono rivolgersi all’ Ambasciata d’Italia a Tokyo o all’Agenzia ICE.

**AGENZIA ICE TOKYO**  
ShinAoyama-WestBldg.16Fl,1-1-1,Minami-Aoyama,Minato-ku,Tokyo 107-0062  
Tel: 0081 (0) 3 3475-1401  
Fax: 0081 (0) 3 34751440  
E-mail: [tokyo@tokyo.ice.it](mailto:tokyo@tokyo.ice.it)  
[www.ice.gov.it/estero2/giappone](http://www.ice.gov.it/estero2/giappone)  
   
**INVEST JAPAN DEPARTMENT, JETRO**    
Indirizzo: Ark Mori Building, 6F 12-32, Akasaka 1-chome, Minato-ku, Tokyo 107-6006  
Tel: 0081 (0) 3 3582-5511  
E-mail: [invest-japan@jetro.go.jp](mailto:invest-japan@jetro.go.jp)  
[www.investjapan.org](http://www.investjapan.org/)

**CAMERA DI COMMERCIO**  
ICCJ  
4-1-27 Mita, Minato-ku  
FBR Mita 9F  
Tokyo, Tokyo 108 - 0073  
Japan  
Tel: 0081 (0) 3 68095802  
E-mail: [iccj@iccj.or.jp](mailto:iccj@iccj.or.jp)

**ENIT** -Italian State Tourist Board-  
Embassy of Italy  
2-5-4 Mita, Minato-ku, TOKYO 108-8302  
Tel: 0081 (0) 3-3451-2721  
Fax: 0081 (0) 3-3451-2724  
E-mail: [tokyo@enit.it](mailto:tokyo@enit.it)  
Website: [www.enit.it](http://www.enit.it/) / [http://tokyo.enit.it](http://tokyo.enit.it/)  
Facebook: [www.facebook.com/Italia.jp](http://www.facebook.com/Italia.jp)  
Twitter: [https://twitter.com/_Italia_jp](https://twitter.com/_Italia_jp)

## Informazioni Utili

**Nel Paese**  
Numeri di emergenza che rispondono anche in inglese  
**Polizia**: (警察 "keisatsu"): 110  
**Ambulanze**: (救急車 "kyukyu-sha") and fire (火事 "kaji"): 119  
**Vigili dal fuoco**: (24 ore): 03-3212-2323  
**Metropolitan Medical and Health Information Center** (Mon-Fri 9am-8pm): 03-5285-8181. Chiamando questa centrale, attiva anche in lingua inglese, è possibile ottenere informazioni sul sistema sanitario giapponese e sulle istituzioni mediche della zona in cui ci si trova in cui è presente personale che parla lingue straniere.  
**Servizio di interpretariato in lingua inglese per pronto soccorso**: 03-5285-8185. Dal lunedì al venerdì dalle 5.00 am alle 8.00 pm. Sabato, domenica e festivi dalle 9.00 am alle 8.00 pm.  
**Japan Helpline** (24 hours emergency): 0120-461-997  
**Tokyo Medical & Surgical Clinic**: 03-3436-3028 Chiamando questo numero, durante le ore notturne dei giorni feriali, nei giorni prefestivi e festivi viene fornito il numero del medico di turno, il quale garantisce l’assistenza medica di base anche a domicilio e per situazioni che rivestono carattere di urgenza l’eventuale ricovero ospedaliero.  
**Tokyo English Life-Line (TELL)** Servizio di consulenza in inglese: 03-5774-0992  
**Centro Consultivo per Stranieri Residenti**: 03-5320-7744

**Automobile Club   
Japan Automobile Federation (JAF)**  
Jidosha Kaikan 14F,  
1-1-30 Shibadaimon  
Minato-ku  
Tokyo 105-0012  
Tel: 0081 (0) 3-4362811   
Fax: 0081 (0) 3-5784911  
E-mail: [kokusai@jaf.or.jp](mailto:kokusai@jaf.or.jp)  
Sito web: [www.jaf.or.jp](http://www.jaf.or.jp/)  
Il servizio di soccorso stradale del JAF funziona giorno e notte e si può contattare componendo il numero 8139 sul cellulare o utilizzando gli appositi telefoni situati a lato della carreggiata.    
**ISTITUTO ITALIANO DI CULTURA DI TOKYO**  
Indirizzo: 2-1-30 Kudan Minami, Chyoda-ku, Tokyo 102-0074  
Tel:0081(0) 3-3264-6011  
Fax: 3262-0853 [www.iictokyo.esteri.it](http://www.iictokyo.esteri.it/)  
E-mail: [icctokyo@esteri.it](mailto:icctokyo@esteri.it)

**ISTITUTO ITALIANO DI CULTURA – SEZIONE DI OSAKA**  
Indirizzo: Asahi Shimbun Bldg. 11F, 3-2-4, Nakanoshima, Kita-ku, 530-0005 Osaka  
Tel: 0081-(0) 6 - 6229-0066  
Fax: 0081-(0) 6 - 6229-0067  
E-mail: [iicosaka@esteri.it](mailto:iicosaka@esteri.it)

**BANCA D'ITALIA**  
Indirizzo: ARK Mori Bldg.West Wing 27Fl., 1-12-32, Akasaka, Minato-ku, 107-6027 Tokyo  
Tel: 0081-(0) 3-3588-8111  
Fax: 0081-(0) 3-3588-8008  
E-mail: [bancaditalia@tokyo.miinet.jp](mailto:bancaditalia@tokyo.miinet.jp)  
   
**BANCA INTESA SAN PAOLO S.p.A.**  
Indirizzo: Hibiya Marine Bldg 7F, 1-5-1 Yurakucho, Chiyoda-ku, 100-0006, Tokyo  
Tel: 0081-(0) 3-3595-6300  
Fax: 0081-(0) 3-3595-6333  
E-mail: [tokyo@intesasanpaolo.jp](mailto:tokyo@intesasanpaolo.jp)

**In Italia**  
Per gli indirizzi e recapiti delle Ambasciate e dei Consolati dei Paese accreditati in l’Italia, consultare il sito: [https://www.esteri.it/it/ministero/rappresentanze-straniere/](https://www.esteri.it/it/ministero/rappresentanze-straniere/)

# Requisiti di ingresso

## Passaporto

E' necessario il **passaporto**, in corso di validità. Al momento dell’ingresso nel Paese, occorre essere in possesso anche del biglietto aereo di ritorno.  
Dal 2007 è entrata in vigore la nuova Legge sull’Immigrazione, che prevede misure di controllo applicabili agli stranieri in entrata nel Paese (impronte digitali e foto del volto). Da tali controlli sono escluse alcune categorie di stranieri 1) i minori di 16 anni; 2) chiunque svolga un’attività che ricada sotto lo status di “Residence for Diplomat or Official”; 3) chi sia invitato dal titolare di un’Amministrazione pubblica giapponese; 4) chi venga indicato, con un’Ordinanza del locale Ministero della Giustizia, come equivalente alle categorie di cui al punto 2) o 3).  
Si sconsiglia l'utilizzo di un passaporto precedentemente smarrito, senza una documentazione rilasciata dalle Autoritá italiane, che attesti l'avvenuto ritrovamento del medesimo. Si raccomanda inoltre di assicurarsi, prima di viaggiare, che il proprio passaporto sia integro e non danneggiato.  
Per maggiori informazioni circa la validità residua del passaporto richiesta per accedere in Giappone, si consiglia di contattare l’Ambasciata del Giappone a Roma o il Consolato Generale del Giappone a Milano.

## Visto di ingresso

I cittadini italiani possono recarsi in Giappone senza visto, per motivi di turismo, per un massimo di 90 giorni di permanenza.   
Per soggiorni superiori a 90 giorni é necessario munirsi di un visto, che potrà essere richiesto presso l’Ambasciata del Giappone a Roma o presso il Consolato Generale del Giappone a Milano.

I connazionali che intendano esercitare un'attività professionale in Giappone devono munirsi di apposito visto per motivi di lavoro prima di intraprendere un viaggio verso il Paese.  
La violazione delle leggi che regolano la materia dell'impiego in Giappone può comportare conseguenze che vanno da sanzioni pecuniarie, talvolta molto elevate, all'espulsione con divieto di reingresso ed all'arresto nei casi più gravi.  
Informazioni piu' dettagliate possono essere chieste all'Ambasciata del Giappone a Roma o al Consolato Generale del Giappone a Milano. L'Ambasciata d'Italia a Tokyo è a disposizione in caso di richieste di informazioni su casi specifici (mail a [consular.tokyo@esteri.it)](mailto:consular.tokyo@esteri.it)).  
Gli stranieri muniti di visto turistico, la cui permanenza in Giappone dovesse eccedere il limite temporale riportato sul visto medesimo, vengono sottoposti alle misure di cui sopra.  
Nei casi in cui motivi di forza maggiore impediscano il rientro del viaggiatore nei tempi previsti, si consiglia vivamente di recarsi con debito anticipo rispetto alla scadenza del visto presso gli Uffici dell’Immigrazione locali per richiedere la possibilità di una estensione del visto in possesso, il cui rilascio è comunque valutato -caso per caso- dalla predetta Autorità.

Si evidenzia la severità dei controlli di immigrazione alla frontiera. Al momento dell’ingresso nel Paese, sia presso i maggiori aeroporti, sia presso gli scali marittimi, le Autorità di Immigrazione possono richiedere dettagli precisi sulle destinazioni di viaggio, sulle prenotazioni alberghiere o sui voli di partenza dal Giappone. Può essere altresì richiesto di esibire contante sufficiente a coprire i costi della permanenza nel Paese (in proposito si tenga presente che la disponibilità di una carta di credito non è ritenuta una garanzia di per sé sufficiente).  
Laddove le Autorità di Immigrazione rifiutino l’ingresso, il turista è chiamato a rifondere in toto le spese che l’Amministrazione giapponese deve sostenere durante il periodo di permanenza in frontiera, nonché a provvedere al pagamento delle spese di acquisto o di sostituzione del biglietto aereo ovvero quelle dovute al cambio della data di rientro di quello eventualmente in possesso. Si raccomanda pertanto di verificare con attenzione l’effettivo possesso degli elementi giustificativi predetti.

## Viaggi all'estero  dei minori

Si prega di consultare l’approfondimento [Documenti di viaggio](https://www.viaggiaresicuri.it/approfondimenti-insights/documentidiviaggio) [- Documenti per viaggi all’estero di minori](https://www.viaggiaresicuri.it/approfondimenti-insights/documentidiviaggio) sulla home page di questo sito.

## Formalitò doganali e valutarie

Nessuna in particolare.   
Per velocizzare le procedure di ingresso nel Paese, é possibile precompilare i moduli degli uffici dell'Immigrazione e della Dogana - sul sito [www.vjw.digital.go.jp](https://www.vjw.digital.go.jp/)  - e mostrare i relativi codici QR, quando viene richiesto.

**Valuta**  
Non vi é limite all'importazione e all'esportazione di valuta, tuttavia é obbligatorio dichiarare alla dogana la somma superiore a un milione di Yen.

**Divieto di importazione.**  
E' vietata l'importazione di armi da fuoco e munizioni, insaccati e carni, merci alimentari facilmente deperibili (quali ad esempio frutta fresca). Si precisa che, al momento, non é possibile importare in Giappone alcun tipo di carne suina italiana e prodotti derivati.  
E' severamente vietato importare siringhe, nonchè medicinali che contengano sostanze o principi attivi non ammessi dalle Autorità sanitarie locali. Prima di effettuare ogni viaggio con medicinali, si consiglia di contattare (in lingua inglese) l'Ente giapponese che si occupa dell'importazione di medicinali, all'indirizzo e-mail [kiyakuji@mhlw.go.jp](mailto:kiyakuji@mhlw.go.jp) Si raccomanda, inoltre, la consultazione del seguente sito (sempre in lingua inglese): [www.mhlw.go.jp/english/policy/health-medical/pharmaceuticals.](http://www.mhlw.go.jp/english/policy/health-medical/pharmaceuticals/01.html)

**Carte di credito**  
Le principali Carte di Credito sono accettate, mentre alcune tipologie di Carte di Debito o Carte Prepagate potrebbero non essere utilizzabili; tuttavia, é di norma possibile pagare o ritirare denaro contante tramite i principali circuiti di pagamento internazionali. Si suggerisce di contattare la propria banca prima della partenza, al fine di eliminare eventuali limiti di utilizzo all'estero del proprio conto.  
Benchè il pagamento tramite POS sia spesso garantito, in alcune attivitá (specie di ristorazione), si accetta solo il pagamento in contanti. Inoltre, in alcuni esercizi commerciali abilitati al pagamento POS non é consentito l'utilizzo del "Sistema Contactless". Si raccomanda, comunque, di portare con sé una congrua quantità di contante da cambiare in loco e da utilizzare in caso di necessità.

**Limitazione di esportazione**  
E' vietata l'esportazione di piante in generale.

# Sicurezza

## Indicazioni generali, ordine pubblico e criminalità

Sebbene il Giappone sia ritenuto un Paese sicuro, è sempre opportuno usare le normali precauzioni, a salvaguardia della propria sicurezza.  
In alcuni locali notturni a Tokyo, si sono registrati casi di rapina ai danni di stranieri, dopo che questi avevano assunto bevande alcoliche presumibilmente alterate con sonniferi. Si registra, inoltre, un aumento degli scippi nell’area metropolitana della capitale.  
Va infine tenuto presente l’accresciuto “rischio politico” legato alle tensioni internazionali che coinvolgono i principali attori della regione.

## Rischio terrorismo

Il terrorismo rappresenta una minaccia globale. Nessun Paese può essere considerato completamente esente dal rischio di episodi ricollegabili a tale fenomeno.

## Rischi ambientali e calamità naturali

Per le sue caratteristiche morfologiche e geologiche, il Giappone è considerato un Paese a rischio di calamitá naturali. Per ulteriori informazioni, é possibile oconsultare [la pagina dedicata](https://ambtokyo.esteri.it/it/servizi-consolari-e-visti/servizi-per-il-cittadino-italiano/emergenze-in-giappone/) sul sito dell'Ambasciata.

**Vulcani**  
Per quanto riguarda l’attività vulcanica: si consiglia di consultare il sito della "[Japan Meteorological Agency](http://www.jma.go.jp/en/volcano/)" , che pubblica regolarmente bollettini riguardanti le attività vulcaniche in atto.

**Terremoti e tsunami**  
Il Giappone è considerato un Paese ad alto rischio sismico. Le Autoritá monitorano costantemente i movimenti tellurici e informano la popolazione tramite Avvisi inviati sui cellulari, nell'imminenza di una forte scossa. Esistono anche diverse app che permettono di ricevere notifiche sulle calamitá naturali. Tra queste [Safety Tips](https://www.jnto.go.jp/safety-tips/eng/app.html) e [NHK World](https://www3.nhk.or.jp/nhkworld/en/app/).  
Sulla [pagina dedicata](https://ambtokyo.esteri.it/it/servizi-consolari-e-visti/servizi-per-il-cittadino-italiano/emergenze-in-giappone/) del sito dell'Ambasciata é possibile scaricare la versione in italiano del manuale di preparazione ai terremoti del Governo Metropolitano di Tokyo ([https://www.metro.tokyo.lg.jp/english/guide/bosai/index.html](https://www.metro.tokyo.lg.jp/english/guide/bosai/index.html)).

**Tifoni**  
Da settembre a novembre, i tifoni interessano frequentemente in Giappone, specialmente nell'area sud-occidentale del Paese. Non di rado i tifoni raggiungono, con minore intensitá, anche l'area di Tokyo. I tifoni sono spesso accompagnati da frane e alluvioni: si consiglia di attenersi alle indicaizoni delle Autoritá locali, di accumulare scorte e di non uscire di casa. E' possibile verificare il tragitto e l'intensitá dei tifoni sul sito della [Japan Meteorological Agency](https://www.jma.go.jp/jma/indexe.html). 

**Rischio nucleare**  
Per quanto riguarda la situazione della centrale Fukushima-I, sita nell’omonima Prefettura a oltre 200 km a nord di Tokyo, tutti i reattori interessati dall’incidente dell’11 marzo 2011 sono in stato di arresto a freddo ("cold shutdown"). Sono in corso le procedure per lo smantellamento pianificato dei reattori, che richiedono complessi interventi sull’impianto e nell’area circostante, e dureranno per molti anni. Le zone di esclusione sono chiaramente identificate dalle Autorità giapponesi, sono costantemente monitorate e la loro estensione si sta progressivamente riducendo. Indicazioni precise in merito alle zone di esclusione e quelle soggette a particolari cautele sono presenti sul sito del METI ([https://www.meti.go.jp/english/earthquake/nuclear/roadmap/](https://www.meti.go.jp/english/earthquake/nuclear/roadmap/)). Nelle zone in cui l'ordine di evacuazione è stato rimosso, permangono alcune limitazioni ai visitatori, quali ad esempio il divieto di pernottare.   
Si raccomanda di seguire, in ogni caso, le indicazioni delle Autorità locali e di non infrangere per nessun motivo le limitazioni disposte. In linea generale si ritiene comunque opportuno limitare allo stretto necessario - e a permanenze non prolungate - la presenza nelle aree in cui l'ordine di evacuazione sia stato recentemente rimosso. Gli eventuali viaggi necessari nelle aree evacuate dovranno essere effettuati soltanto dopo avere preso contatto con le Autorità regionali competenti e devono essere ridotti al minimo.  
Le Autorità giapponesi stanno proseguendo le attività di controllo a largo spettro per monitorare il livello di contaminazione nell'area intorno alla centrale nucleare di Fukushima e la possibile contaminazione dell'acqua (Http://radioactivity.nsr.go.jp/en/), cibo e prodotti agricoli (Http://[www.maff.go.jp/e/quake/press_110312-1.html](http://www.maff.go.jp/e/quake/press_110312-1.html))  
A Tokyo i livelli di radioattività ambientale (rateo di dose gamma) sono continuamente monitorati dal "Metropolitan Institute of Public Health", ed indicano valori entro la norma (definiti come valori riscontrati prima dell’incidente di Fukushima) compresi tra 0.028 e 0.079 microSievert/ora.    
Per quanto riguarda il cibo, i livelli ammissibili di contaminazione (e quindi eventuali criteri di restrizione) sono stati determinati assumendo che ci sia un consumo continuato di generi alimentari contaminati per un periodo di un anno. Gli alimenti in distribuzione in Giappone (inclusi naturalmente frutta e verdura ed il pescato) sono monitorati continuamente, al fine di verificare eventuali contaminazioni da radioisotopi. Quelli disponibili in commercio sono considerati sicuri, tenuto conto che i limiti di tolleranza per il contenuto di sostanze radioattive in Giappone sono, in questo momento, inferiori a quelli adottati in Europa.  Per altre informazioni utili sul processo di decontaminazione, si può consultare il sito della Prefettura di Fukushima: [http://www.pref.fukushima.lg.jp/site/portal-it/it02-03.html](http://www.pref.fukushima.lg.jp/site/portal-it/it02-03.html).

## Avvertenze

Si consiglia ai connazionali di:  
- registrare i dati del proprio viaggio su **DOVESIAMONELMONDO** e di scaricare l'app consentendo la localizzazione;  
- tenersi informati su eventuali avvertenze consultando il sito dell’Ambasciata d’Italia a Tokyo: [http://ambtokyo.esteri.it](http://ambtokyo.esteri.it/);   
- scaricare app che allertino in caso di emergenze;   
- in caso di permanenza piu’ prolungata, comunicare i dettagli della propria permanenza all’Ambasciata a Tokyo ([consular.tokyo@esteri.it](mailto:consular.tokyo@esteri.it)) e/o al Consolato Generale di Italia a Osaka ([consolare.osaka@esteri.it](mailto:consolare.osaka@esteri.it));  
- adottare le normali precauzioni contro il rischio di microcriminalità.

## Normative locali rilevanti

**Normativa prevista per uso e/o spaccio di droga**  
In Giappone non è tollerato alcun uso di droghe, inclusa la Cannabis. Le pene sono molto severe, anche per il possesso di quantità minime (uso personale). Le Autorità locali adottano infatti una politica di “tolleranza zero” e si registrano numerosi casi di “condanne esemplari” per possesso e consumo di quantità, anche minime, di sostanze proibite.

**Normativa locale prevista per abusi sessuali o violenze contro i minori**  
Questi tipi di reati sono puniti con la detenzione.

**Normativa locale in tema di diritto di famiglia**  
La legislazione locale non prevede l'affido congiunto dei minori, in caso di divorzio. Di conseguenza, sia nei casi di presenza del nucleo familiare in Giappone, sia nei casi di sottrazione internazionale, é particolarmente difficile per il genitore straniero vedere riconosciuti i diritti sui propri figli (affido o visita), in alcuni casi anche in presenza di una sentenza in suo favore.  
Il Giappone ha aderito, nel 2014, alla Convenzione dell'Aja del 1980 sulla sottrazione internazionale dei minori . Negli ultimi anni, sono intervenute modifiche normative, che hanno reso piú facile ottenere l'esecuzione delle sentenze, tuttavia diversi ostacoli permangono ancora nel pieno godimento dei diritti sulla prole, da parte del genitore divorziato.   
In caso di problemi con le Autorità locali di Polizia (stato di fermo o arresto), si consiglia di informare l’Ambasciata o il Consolato Generale per la necessaria assistenza.

## Informazioni per le aziende

Si consiglia alle Aziende italiane, che vogliano inviare personale in Giappone, anche solo per brevi missioni, di attenersi alle disposizioni impartite dalle Autorità locali, in materia di trasferimenti di personale straniero. Le Aziende italiane sono invitate a registrare la presenza di proprio personale su **DOVESIAMONELMONDO.** Il 1 aprile 2024 entra in vigore l'accordo sulla Previdenza Sociale, che semplifica le procedure e gli oneri a carico delle Aziende, per l'invio di lavoratori distaccati nell'altro Paese. Maggiori informazioni sul sito dell'INPS.

# Situazione sanitaria

## Strutture sanitarie

L’assistenza sanitaria nel Paese è - generalmente - molto buona. I medici locali sono preparati e gli ospedali ben organizzati. Si riscontrano, tuttavia, difficoltà a reperire medici e personale paramedico in grado di parlare lingue straniere, inglese compreso. Le prestazioni mediche (incluse quelle di pronto soccorso) sono a pagamento. I costi per l’assistenza sanitaria sono molto elevati, per cui è consigliato sottoscrivere - prima della partenza - una assicurazione sanitaria.  
In caso di emergenza, si può chiamare un’ambulanza, componendo - gratuitamente e da qualsiasi cabina telefonica - il numero di telefono 119 (attivo 24 ore su 24, anche in lingua inglese), comunicando i propri dati e l’indirizzo.  
La "Japan Tourism Agency" ha realizzato una guida, in lingua inglese, facilmente consultabile, che contiene informazioni utili in merito all'assistenza sanitaria in Giappone: [https://www.jnto.go.jp/emergency/common/pdf/guide_eng.pdf](https://www.jnto.go.jp/emergency/common/pdf/guide_eng.pdf).

## Malattie presenti

Il Ministero della Salute del Giappone ha riferito, a fine marzo 2024, di un aumento dei casi di **infezione da "_Streptococcus pyogenes"_**, batterio che può causare faringite acuta e sindrome da shock tossico (STSS).   
L’aumento dei contagi, registrato anche a livello globale, è comunque limitato a un numero contenuto di persone, con 541 casi, nei primi tre mesi dell'anno.  
Le Autorità giapponesi attribuiscono tale aumento all’allentamento delle misure di prevenzione instaurate in occasione della pandemia di Covid-19 e consigliano di continuare ad osservare i normali accorgimenti igienici, come lavarsi spesso le mani e disinfettare le ferite ([Avviso ai viaggiatori – Ambasciata d'Italia a Tokyo (esteri.it)](https://ambtokyo.esteri.it/it/news/dall_ambasciata/2024/03/avviso-ai-viaggiatori/)

Si rammenta altresì che le misure di contenimento del **Covid-19** sono state rimosse il 29 aprile 2023.