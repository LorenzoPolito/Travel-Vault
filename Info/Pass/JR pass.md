# JAPAN RAIL PASS

Il Japan Rail Pass è **un pass ferroviario** che è possibile utilizzare su tutta la rete ferroviaria **JR** (la Trenitalia giapponese per intenderci). Il pass è acquistabile prima di partire dall’Italia da rivenditori autorizzati o sul [sito ufficiale](https://japanrailpass.net/en/). L’acquisto sul sito ufficiale permette di prenotare i treni online prima della partenza.  
Il pass ha una **validità di 7, 14 o 21 giorni consecutivi**, si può acquistare quello per la prima classe (Green) e quello per la **seconda classe (Ordinary)**. Consiglio di acquistare quest’ultimo, perché la seconda classe dei treni giapponesi è ai livelli della prima classe italiana. Inoltre c’è uno sconto del 50% per i bambini tra i 6 e gli 11 anni. I bambini fino ai 5 anni viaggiano gratis, ma solamente se stanno in braccio ai genitori.

Oltre al Japan Rail Pass esistono anche dei [pass regionali](https://www.giapponepertutti.it/organizza-viaggio-in-giappone/pass-regionali-giappone/).

> IMPORTANTE
> 
> DAL 2019 SONO STATI INTRODOTTI NEI PRINCIPALI AEROPORTI GIAPPONESI (NARITA, HANEDA, CHUBU CENTRAIR, KANSAI, FUKUOKA, NEW CHITOSE, NAHA) I GATES AUTOMATICI. PASSANDO ATTRAVERSO QUESTI GATES NON SARÀ APPOSTO IL TALLONCINO DEL VISTO SUL PASSAPORTO. QUESTO TALLONCINO SERVE AL MOMENTO DEL CAMBIO DEL JAPAN RAIL PASS. PER OVVIARE A QUESTO, DOVETE PASSARE NEI GATES PRESIDIATI DAL PERSONALE OPPURE SE UTILIZZATE I GATES AUTOMATICI, CHIEDERE SUBITO DOPO CHE VI SIA APPOSTO IL TALLONCINO SUL VOSTRO PASSAPORTO.

![](https://www.giapponepertutti.it/demo/wp-content/uploads/2023/03/JR_Rail_Pass.jpg)

## Novità (dall’1 Giugno 2020)

Dall’**1 Giugno 2020** è possibile acquistare il Japan Rail Pass direttamente dal [sito ufficiale](https://www.japanrailpass-reservation.net/).

È possibile inoltre prenotare i posti sugli [Shinkansen](https://www.giapponepertutti.it/organizza-viaggio-in-giappone/i-trasporti-in-giappone/shinkansen/) e sui treni Limited Express o che hanno i posti riservati, online sul sito ufficiale, solamente se si acquista il pass direttamente sul sito, altrimenti, se si acquista tramite i soliti canali (agenzie), la prenotazione sarà possibile effettuarla solamente in Giappone (agli sportelli o alle macchinette automatiche, solamente dopo aver cambiato il voucher). [Qui trovate](https://japanrailpass.net/en/purchase.html#anchor04) le istruzioni su come **prenotare i posti** alle macchinette automatiche.

Il classico cartoncino da mostrare ai tornelli è stato sostituito da un semplice biglietto che dovrà essere inserito nelle fessure dei tornelli (ricordandosi di ritirarlo sempre). Questo dove sono disponibili i tornelli, altrimenti bisognerà farlo vedere al controllore ai tornelli.

Per accedere ai binari bisognerà utilizzare il biglietto “Japan Rail Pass” e NON il biglietto del posto riservato.

Dal **20 Maggio 2020** è obbligatorio prenotare il posto per i bagagli ingombranti (somma delle misure tra i 160 cm e i 250 cm) sulla tratta che va da Tokyo fino a Kagoshima-Chuo (passando quindi da Nagoya, Kyoto, Osaka, Hiroshima e Fukuoka). I bagagli oltre i 250 cm non sono ammessi sugli Shinkansen.

Per maggiori informazioni sulla prenotazione dei bagagli leggere il [seguente PDF](https://japanrailpass.net/pdf/oversized_baggage_EN_200323.pdf)

![](https://www.giapponepertutti.it/demo/wp-content/uploads/2020/06/japan-rail-pass-ticket-machine.png)

[](https://affiliate.japan-experience.com/click?o=4&a=22&link_id=13&sub_id1=Giapponepertutti&aff_click_id=JRP)

[Acquista il Japan Rail Pass da Japan Experience al miglior prezzo](https://affiliate.japan-experience.com/click?o=4&a=22&link_id=13&sub_id1=Giapponepertutti&aff_click_id=JRP)

## Quanto costa?

|           |            |           |            |           |
| --------- | ---------- | --------- | ---------- | --------- |
|           | Green      |           | Ordinary   |           |
|           | Adulti     | Bambini   | Adulti     | Bambini   |
| 7 giorni  | 70000 Yen  | 35000 Yen | 50000 Yen  | 25000 Yen |
| 14 giorni | 110000 Yen | 55000 Yen | 80000 Yen  | 40000 Yen |
| 21 giorni | 140000 Yen | 70000 Yen | 100000 Yen | 50000 Yen |

## Dove acquistarlo?

Consiglio di acquistare il Japan Rail Pass prima di partire dal sito di **Japan Experience**, rivenditore ufficiale. Cliccando qui sotto potete acquistarlo direttamente dall’agenzia Japan Experience, SENZA INTERMEDIARI, e riceverete il voucher a casa tramite corriere FedEx nel giro di 2-4 giorni lavorativi (in base a dove abitate).

È possibile inoltre acquistarlo direttamente dal [sito ufficiale](https://japanrailpass.net/en/), questo ti permette di poter prenotare i posti online.

Ho testato personalmente questi servizi e li ritengo ottimi e veloci.
## Come funziona?

Il **voucher è valido per 90 giorni** dalla data di acquisto, quindi non potete acquistarlo prima di 90 giorni dall’effettivo utilizzo.  Al momento del cambio del voucher nel pass vero e proprio, avete 30 giorni di tempo per attivarlo. Ad esempio se acquisto il pass il giorno 1 Aprile potrò cambiare il voucher al massimo il giorno 29 Giugno. Nel momento in cui cambio il voucher, ho la possibilità di scegliere una data di attivazione che non sia oltre i 30 giorni. Quello che riceverete a casa non è il pass vero e proprio, ma un voucher da cambiare una volta arrivati in Giappone. Riceverete anche un modulo cartaceo su cui inserire i vostri dati, numero del passaporto e giorni in cui volete utilizzare il pass (non è necessario usarlo appena arrivate in Giappone). Come scritto in precedenza, il pass può essere utilizzato su tutta la rete JR. Gli unici treni che NON potrete utilizzare sono gli Shinkansen Nozomi e Mizuho (quelli che fanno meno fermate). Sarà possibile usarlo anche sul traghetto per l’isola di [Miyajima](https://www.giapponepertutti.it/organizza-viaggio-in-giappone/le-citta-giapponesi/miyajima/) e sulla [Yamanote Line](https://www.giapponepertutti.it/organizza-viaggio-in-giappone/le-citta-giapponesi/tokyo/yamanote-line/) di Tokyo (la linea circolare che unisce i principali quartieri). Inoltre con il Japan Rail Pass è possibile anche prenotare i posti sui treni (molto consigliato) gratuitamente.

Se acquistate il pass sul sito ufficiale, potete farlo non prima di 30 giorni dal giorno dell’attivazione. In questo caso non vi arriverà un voucher a casa ma un codice via email che dovrà essere presentato presso le biglietterie JR, per ricevere il pass vero e proprio.

Il classico cartoncino da mostrare ai tornelli è stato sostituito da un semplice biglietto che dovrà essere inserito nelle fessure dei tornelli (ricordandosi di ritirarlo sempre). Questo dove sono disponibili i tornelli, altrimenti bisognerà farlo vedere al controllore ai tornelli. Per accedere ai binari bisognerà utilizzare il biglietto “Japan Rail Pass” e NON il biglietto del posto riservato.

La **validità dei 7, 14 o 21 giorni scade alle 23.59 dell’ultimo giorno**. Ad esempio se attivo il pass alle 13 dell’1 Maggio, il pass da 7 giorni avrà validità fino alle 23:59 del 7 Maggio. Se vi trovate su un treno che finisce la corsa oltre la mezzanotte, il pass è valido fino al termine della corsa.

Sotto trovate una guida su come cambiare il voucher e come utilizzare il pass.

## Quando conviene farlo?

Dall’1 Ottobre il Japan Rail Pass è aumentato di circa il 70%. Prima di questa data il pass da 7 giorni conveniva se si faceva almeno un Tokyo-Kyoto a/r (il costo pareggiava il prezzo dei biglietti singoli).

Con il nuovo prezzo il Japan Rail Pass difficilmente risulta conveniente rispetto ai biglietti singoli. Per ovviare a questo si può vedere se ci sono [pass regionali](https://www.giapponepertutti.it/organizza-viaggio-in-giappone/cosa-serve/pass-regionali-giappone/) che coprono le tratte che ci interessano.

## Cosa è compreso nel pass?

Nel Japan Rail Pass sono compresi tutti i treni della compagnia Japan Railways (JR) con alcune eccezioni che trovate nel paragrafo successivo.

Con il pass si può prendere la [Tokyo Monorail](https://www.giapponepertutti.it/organizza-viaggio-in-giappone/le-citta-giapponesi/tokyo/tokyo-monorail/) che collega l’[aeroporto di Haneda](https://www.giapponepertutti.it/organizza-viaggio-in-giappone/le-citta-giapponesi/tokyo/aeroporto-di-haneda/) a Tokyo

Traghetto JR per raggiungere l’[isola di Miyajima](https://www.giapponepertutti.it/organizza-viaggio-in-giappone/le-citta-giapponesi/miyajima/) dalla stazione di Miyajimaguchi.

Alcuni treni non-JR in zone remote:  
Aoimori Railway tra Aomori, Noheji e Hachinohe per raggiungere la JR Ominato Line che percorre la penisola Shimokita.  
IR Ishikawa Railway tra Kanazawa e Tsubata per raggiungere la JR Nanao Line per la penisola di Noto.  
Ainokaze Toyama Railway tra Toyama e Takaoka per raggiungere la JR Himi Line e la JR Johana Line.

Autobus locali della JR (non sono compresi gli Highway Bus)  
Yamaguchi – Hagi  
JR bus a Kyoto  
JR bus a Kanazawa  
JR bus per il Lago Towada  
[JR loop bus a Hiroshima](https://www.giapponepertutti.it/organizza-viaggio-in-giappone/le-citta-giapponesi/hiroshima/jr-loop-bus-hiroshima/)  
JR bus a Sapporo  
JR bus a Kusatsu Onsen

## Cosa NON è compreso nel pass?

Gli **Shinkansen Nozomi e Mizuho** (quelli che fanno meno fermate). È possibili prenderli pagando un sovraprezzo oltre al costo del JRP stesso. Ad esempio se si ha il Japan Rail Pass si possono prendere i treni Nozomi tra Tokyo e Kyoto pagando un sovraprezzo di 4960 Yen.

I **JR Highways bus**.

Tutti **i treni delle compagnie private** (ad eccezione di quelli indicati nel paragrafo precedente).

Scompartimenti speciali e cuccette sui treni notturni.

Alcuni treni JR che effettuano il loro servizio su binari di compagnie private (sotto trovate la lista di questi treni).

|   |   |   |
|---|---|---|
|**Tratte Non-JR**|**Treni**|**Supplemento**|
|**Morioka – Koma**<br><br>Iwate Ginga Railway|Treni locali sulla JR Hanawa Line che usano i binari della Iwate Ginga Railway tra Morioka e Koma.|650 yen|
|**Osaki – Tokyo Teleport – Shin-Kiba**<br><br>Tokyo Waterfront Area Rapid Transit|Treni sulla JR Saikyo Line che continuano la corsa sulla Rinkai Line, la linea che collega Odaiba e Shin-Kiba.|330 yen (Osaki – Tokyo Teleport)|
|**Ito – Izukyu Shimoda**<br><br>Izukyu Express|Treni locali e limited express tra le stazioni di Ito e Izukyu-Shimoda.|1620 yen<br><br>+510 yen per limited express|
|**Naoetsu – Joetsu Myoko – Arai**<br><br>Echigo Tokimeki Railway|Treni rapidi e limited express tra Niigata e Arai che collegano l’Hokuriku Shinkansen alla stazione di Joetsu Myoko.|240 yen (Naoetsu – Joetsu Myoko)<br><br>+210 yen per limited express|
|**Kanazawa – Tsubata**<br><br>IR Ishikawa Railway|Treni locali e limited express tra Kanazawa in direzione di Wakura Onsen sualla penisola di Noto.|270 yen<br><br>+200 yen per limited express|
|**Kawarada – Tsu**<br><br>Ise Railway|Treni locali e treni rapidi Mie tra Nagoya e Toba via Ise. Limited express da Nagoya fino alla penisola di Kii in direzione di Kumano.|510 yen<br><br>+310 yen per limited express|
|**Fukuchiyama – Toyooka**<br><br>Kyoto Tango Railway|Treni limited express tra Kyoto e Amanohashidate.|1420 yen (unreserved)<br><br>1620 yen (reserved)|
|**Kamigori – Chizu**<br><br>Chizu Express|Treni locali e limited express da Kyoto e Okayama per Tottori.|1300 yen<br><br>+520 yen for limited express trains|
|**Kubokawa – Wakai**<br><br>Tosa Kuroshio Railway|Treni locali tra Uwajima e Kubokawa.|210 yen|

IMPORTANTE

SU ALCUNI TRENI È OBBLIGATORIA LA PRENOTAZIONE DEL POSTO (NON CI SONO CARROZZE CON POSTI NON RISERVATI). I TRENI IN QUESTIONE SONO HAYABUSA (TOHOKU E HOKKAIDO SHINKANSEN), HAYATE (TOHOKU SHINKANSEN), KOMACHI (TOHOKU E AKITA SHINKANSEN), KAGAYAKI (HOKURIKU SHINKANSEN).

## Link utili

[Sito ufficiale del Japan Rail Pass](http://www.japanrailpass.net/eng/en001.html)

## Come cambiare e utilizzare il Japan Rail Pass

Dopo aver acquistato il Japan Rail Pass, nel paio di alcuni giorni vi arriverà un Voucher. Questo non è il vero e proprio Japan Rail Pass, ma bisognerà presentarlo presso gli uffici della JR ([qui trovate la lista degli uffici dove è possibile cambiarlo](http://www.japanrailpass.net/en/exchange.html)) per essere cambiato con il vero e proprio pass.

![](https://www.giapponepertutti.it/demo/wp-content/uploads/2023/03/JR_Rail_Pass_voucher.jpg)

Quando sarete in Giappone, dovete andare in una [stazione JR](http://www.japanrailpass.net/en/exchange.html) e recarvi alle biglietterie dove vi cambieranno il voucher.  
Dovrete consegnare il voucher all’addetto che vi darà un modulo da compilare con i vostri dati e la data in cui far iniziare il pass.

Dopo questa procedura, riceverete il vero e proprio Japan Rail Pass. Con questo potrete prenotare i posti sugli Shinkansen e sui treni non locali, basta andare in un Midori no Midoguchi (biglietteria) e presentarlo per fare la prenotazione.

Per accedere ai binari basterà inserire il pass nei tornelli (attenzione, il pass serve anche per uscire dalla stazione). Nel caso la stazione sia sprovvista di tornelli, basterà far vedere il pass al controllore in stazione.

IMPORTANTE

CUSTODITE BENE IL VOSTRO PASS, PERCHÈ IN CASO DI SMARRIMENTO O FURTO, NON VI SARÀ CAMBIATO O RIMBORSATO. PORTATE SEMPRE CON VOI IL PASSAPORTO QUANDO USATE IL PASS, PERCHÈ I CONTROLLORI POTREBBERO CHIEDERVI DI MOSTRARLO INSIEME AL PASS.

## Trasporto bagagli sugli Shinkansen

Sulla linea che collega Tokyo a Kagoshima ci sono delle regole da seguire per il trasporto dei bagagli. Tutti i bagagli con dimensioni totali (A+B+C) comprese tra 160 e 250 cm (il lato più lungo non può superare i 200 cm e il peso deve essere al massimo di 30kg) devono essere prenotati insieme al posto. Se non si prenota il posto per il bagaglio si pagherà una penale sul treno di 1000 Yen. I bagagli sopra i 250 cm non possono essere trasportati sugli Shinkansen. In questo caso devono essere [spediti](https://www.giapponepertutti.it/organizza-viaggio-in-giappone/cosa-serve/trasporto-bagagli/).

Se avete strumenti musicali, attrezzatura sportiva o passeggini, la prenotazione non è necessaria.

La prenotazione del posto per il bagaglio può essere fatto online, alle biglietterie automatiche oppure alle biglietterie con personale. Se avete il Japan Rail Pass ricordatevi di dire all’addetto di avere un bagaglio “over size”.

![](https://www.giapponepertutti.it/demo/wp-content/uploads/2023/03/bagaglo-160.png)

Ogni vagone ha 5 posti (4 posti nelle Green car) in fondo dedicati al trasporto di bagagli compresi in queste dimensioni. I bagagli più piccoli possono essere riposti nelle cappelliere o tenuti davanti alle gambe. Le cappelliere degli Shinkansen hanno una profondità di circa 42 cm.

![](https://www.giapponepertutti.it/demo/wp-content/uploads/2023/03/posti-oversize-baggage.png)

![](https://www.giapponepertutti.it/demo/wp-content/uploads/2023/03/cappelliere.png)