![Shinsaibashi Area](https://res-4.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1514373914/osaka/Osaka798_6)

> Dotonbori, Chuo-ku, Osaka-shi, Osaka-fu

- [Visualizzare su Google Maps](https://maps.google.com/?q=Dotonbori,+Chuo,+Osaka,+Osaka+Prefecture+542-0071,+Japan&ftid=0x6000e71526dc6083:0xe43d6b861e80b709) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Dotonbori) 
## Un'esplosione di neon e divertimento ti attende al Time Square di Osaka

Punto di riferimento a Osaka per turisti e amanti del divertimento, Dotonbori è piena di enormi insegne luminose, club, bar e ristoranti che servono specialità locali. Qui troverai una parte essenziale e stimolante della vita notturna di Osaka.

### Da non perdere

- Una passeggiata notturna per le strade illuminate dai neon
- Una foto sotto la famosa insegna Glico Man
- Un assaggio delle specialità locali come okonomiyaki e takoyaki

## Come arrivare

Dalla stazione di Osaka o Umeda, prendi la linea Midosuji fino alla stazione di Namba. Da lì, cammina verso nord in direzione di Shinsaibashi. Il fiume Dotonbori separa Shinsaibashi e Namba, e il ponte Dotonbori è il punto di convergenza per entrambi i quartieri.

Oltre alla linea Midosuji, la stazione di Namba serve varie altre linee: la linea Sennichimae e la linea Yotsubashi sulla metropolitana municipale di Osaka, e la linea Nankai principale e la linea Nankai Koya sulla ferrovia Nankai. La stazione di Namba è collegata alla stazione di Osaka Namba, che serve entrambe le linee Hanshin e Kintetsu, e alla stazione JR Namba, che serve la linea principale di Kansai, coperta dal tuo pass ferroviario JR.

### 400 anni di intrattenimento

Le origini dell'area di Dotonbori risalgono agli inizi del 1600, quando un imprenditore locale allargò le rive del fiume Dotonbori nella speranza di aumentare le opportunità commerciali. Nell'arco di 50 anni, l'area divenne sempre più popolare, arrivando a vantare sei teatri kabuki e cinque teatri bunraku (burattini). Circa 400 anni dopo, questa zona è ancora un polo di intrattenimento che attrae sia residenti che viaggiatori.

### Un paesaggio urbano futuristico caratterizzato dai neon

Le imponenti pareti luminose che coprono gli edifici di Dotonbori sono una testimonianza del grande ottimismo del Giappone, in un periodo in cui il neon regnava supremo come una tecnologia nuova e promettente. L'intera area è avvolta da questa atmosfera retrò-futurista, perfetta per i turisti che ricercano lo stereotipo dell'ambiente metropolitano giapponese.

### La corsa di Glico Man

La mascotte non ufficiale di Dotonbori è Glico Man, una grande insegna luminosa ubicata direttamente sopra il ponte Dotonbori che mostra un uomo che corre su una pista blu. L'insegna fu installata nel 1935 come tabellone pubblicitario della Glico, l'azienda alimentare giapponese che produce Pocky e Pretz, ed è considerata da turisti e residenti un luogo perfetto per le foto.

![](https://res.cloudinary.com/jnto/image/upload/w_750,h_503,fl_lossy,f_auto/v1514373914/osaka/Osaka798_6)

### Mangiare, bere e divertimento

Su entrambi i lati del fiume Dotonbori si trovano moltissimi locali dove mangiare e bere. Passeggia lungo le sponde fino ad arrivare al famoso ristorante Kani Douraku, riconoscibile dall'enorme granchio sopra la porta di ingresso. Tutta l'area è piena di bancarelle che vendono ramen, riempiendo l'aria del suo aroma che ti mette appetito. Se prosegui verso [Shinsaibashi](https://www.japan.travel/spot/1107) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), troverai una serie di bar e locali.

![](https://res.cloudinary.com/jnto/image/upload/w_750,h_503,fl_lossy,f_auto/v1514375623/osaka/Osaka799_5)

### Dotonbori dopo il tramonto

Il momento migliore per esplorare Dotonbori è la sera, quando si accendono le luci e si respira un'aria vivace. Per un pasto leggero, prova il famoso okonomiyaki di Osaka, un gustoso pancake, e il takoyaki, palline di pasta cotta ripiene di polpo. Puoi scegliere di andare in un izakaya se cerchi un luogo dove bere e cenare più comodamente oppure fare festa tutta la notte in uno dei club della zona.

### Attrazioni nelle vicinanze

Continua a camminare verso sud fino a [Namba](https://www.japan.travel/destinations/kansai/osaka/nanba) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) se vuoi vedere il [[Tempio di Hozenji]](https://www.japan.travel/spot/1109) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) o fino a [Ura-Namba](https://www.japan.travel/spot/2343) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) per un'ampia offerta gastronomica. Dirigiti invece verso est per raggiungere [Amerikamura](https://www.japan.travel/spot/1110) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), dove troverai altri locali in cui mangiare e divertirti. Per esplorare l'intera zona ti servirà tutta la serata.

![](https://res.cloudinary.com/jnto/image/upload/w_750,h_503,fl_lossy,f_auto/v1514373607/osaka/Osaka795_6)

![](https://res.cloudinary.com/jnto/image/upload/w_750,h_503,fl_lossy,f_auto/v1516490289/osaka/Osaka804_2)

![](https://res.cloudinary.com/jnto/image/upload/w_670,h_450,fl_lossy,f_auto/v1516490179/osaka/Osaka793_4)

![](https://res.cloudinary.com/jnto/image/upload/w_670,h_450,fl_lossy,f_auto/v1514373643/osaka/Osaka793_3)