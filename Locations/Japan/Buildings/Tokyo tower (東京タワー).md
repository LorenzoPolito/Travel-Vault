![Tokyo Tower](https://res-1.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1646014276/tokyo/H_00658_001)

4-2-8 Shibakoen, Minato-ku, Tokyo-to

- [Visualizzare su Google Maps](https://maps.google.com/?cid=5195627782660688349) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Torre%20di%20Tokyo%20(Tokyo%20Tower)) 
©TOKYO TOWER
## Un punto luminoso all'interno di una vasta metropoli

Quando scorgerai le vivide strisce rosse e bianche della Tokyo Tower saprai di essere finalmente giunto all'area metropolitana di Tokyo.

La Tokyo Tower è sia una struttura di telecomunicazioni in attività sia una destinazione ideale che consente ai viaggiatori di ammirare dall'alto l'abbagliante paesaggio urbano sottostante. Il fascino modernista della struttura può essere apprezzato dall'esterno in notturna quando viene illuminato, ma il vero brivido si prova nel salire fino alla cima per ammirare una vista dinamica sulla città.

Alla base della torre si trova un complesso commerciale chiamato Foot Town, con una serie di negozi e ristoranti internazionali.

![](https://res.cloudinary.com/jnto/image/upload/w_670,h_450,fl_lossy,f_auto/v1646014276/tokyo/H_00658_004)

![](https://res.cloudinary.com/jnto/image/upload/w_670,h_450,fl_lossy,f_auto/v1646014275/tokyo/H_00658_006)

©TOKYO TOWER

### Da non perdere

- Nelle vicinanze del Tempio di Zojoji e del Parco di Shiba
- Il giardino del palazzo di Shiba

## Come arrivare

La Tokyo Tower è situata in una posizione comoda. Per raggiungerla, prendi la linea della metropolitana Mita e scendi alla stazione di Onarimon. In alternativa, prendi la linea della metropolitana di Hibiya per Kamiyacho o la linea della metropolitana di Oedo per Akabanebashi. La torre si trova a circa 5 minuti a piedi da ciascuna di queste stazioni.

In alternativa, prendi la linea JR Yamanote fino alla stazione di Hamamatsucho. Da lì, la torre dista 15 minuti a piedi.

## In breve

L'altezza della Tokyo Tower è semplice da ricordare: 333 metri

Se ti senti in forze, puoi evitare l'ascensore e prendere la scalinata con 600 gradini fino al ponte principale

La torre era la struttura più alta del paese prima che il Tokyo Sky Tree la superasse nel 2010

![](https://res.cloudinary.com/jnto/image/upload/w_750,h_503,fl_lossy,f_auto/v1646014278/tokyo/H_00658_005)

©TOKYO TOWER

### Storia della Tokyo Tower

Nel 1953, con l'inizio della NHK, l'emittente nazionale giapponese, l'area di Tokyo necessitava di un'imponente torre di trasmissione.

Basata sul design della Torre Eiffel, la Tokyo Tower fu completata nel 1958. All'epoca del completamento era la torre autoportante più alta del mondo con i suoi 333 metri di altezza. È rimasta la struttura più elevata del Giappone prima che lo Sky Tree la superasse nel 2010.

![](https://res.cloudinary.com/jnto/image/upload/w_750,h_503,fl_lossy,f_auto/v1646014276/tokyo/H_00658_002)

©TOKYO TOWER

### Tre livelli e viste spettacolari

La Tokyo Tower è suddivisa in tre sezioni distinte. Foot Town si trova alla base della torre ed è un'area vivace con caffetterie, ristoranti e negozi di souvenir.

Il ponte principale si trova a 150 metri di altezza e offre viste indimenticabili della città con tanto di finestra sul pavimento, sconsigliata ai deboli di cuore.

Per avere una visione davvero mozzafiato, però, raggiungi il ponte superiore. Qui ti troverai a 250 metri di altezza, su un punto con vista panoramica della metropoli sottostante e, tempo permettendo, riuscirai a scorgere all'orizzonte lo Sky Tree e anche il Monte Fuji.

![](https://res.cloudinary.com/jnto/image/upload/w_750,h_503,fl_lossy,f_auto/v1646014275/tokyo/H_00658_003)

![](https://res.cloudinary.com/jnto/image/upload/w_670,h_450,fl_lossy,f_auto/v1646014278/tokyo/H_00658_007)

![](https://res.cloudinary.com/jnto/image/upload/w_670,h_450,fl_lossy,f_auto/v1646014276/tokyo/H_00658_008)

©TOKYO TOWER

### Status symbol

Il completamento del Tokyo Sky Tree nel 2012 potrebbe aver rubato alla Tokyo Tower parte della gloria, ma la sua costruzione nel 1958 rimane comunque un simbolo imponente dell'ascesa del Giappone nel dopoguerra e resta un entusiasmante centro d'intrattenimento sia per i visitatori che per i residenti di questa città dall'energia inesauribile.

### Orari e tariffe

Gli osservatori sono aperti tutti i giorni dalle 9:00 alle 23:00. L'ingresso al ponte principale costa 900 yen e un biglietto per il ponte superiore costa 3.000 yen.