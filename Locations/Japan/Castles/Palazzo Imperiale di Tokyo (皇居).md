![Imperial Palace Outer Gardens](https://res-3.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1513945878/tokyo/Tokyo2229_2)

> 1-1 Chiyoda, Chiyoda-ku, Tokyo-to

- [Visualizzare su Google Maps](https://maps.google.com/?cid=15067460005103824311) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Palazzo%20Imperiale) 
## Visita alla casa della famiglia imperiale giapponese

Nascosti dietro fossati e spessi muri di pietra, la residenza e gli uffici dell'Imperatore del Giappone occupano una posizione invidiabile nel centro di Tokyo.

## In breve

Il Palazzo imperiale venne spostato a Tokyo nel 1868

Tour del palazzo vengono offerti tutti i giorni alle 10 e alle 13.30 e durano circa un'ora

## Come arrivare

Il palazzo si trova nel centro di Tokyo ed è raggiungibile facilmente dalla stazione di Nijubashimae o da quella di Otemachi.

I visitatori che vogliono vedere l'entrata del palazzo devono dirigersi verso la porta Sakashita-mon, a 15 minuti a piedi dalla stazione di Nijubashimae o Otemachi. Puoi anche raggiungerlo a piedi in 20 minuti dall'uscita Marunouchi della stazione di Tokyo.

Se hai in programma di prendere parte al tour del Palazzo imperiale, riunisciti con la tua guida alla porta Kikyomon, a 10 minuti a piedi dalle stazioni di Nijubashimae o Otemachi.

![](https://res.cloudinary.com/jnto/image/upload/w_750,h_503,fl_lossy,f_auto/v1513942515/tokyo/Tokyo2249_16)

### Il centro della nuova capitale

Per circa 1.000 anni Kyoto fu la capitale del Giappone, ma nel 1868, dopo la restaurazione Meiji, sia la capitale sia il Palazzo imperiale vennero spostati a Tokyo. Da allora, questa è la residenza dell'Imperatore e della sua famiglia.

### Guardare oltre le porte

La parte più interna del palazzo di solito non è aperta al pubblico, tranne che per tour guidati e festività speciali. Per una sbirciata veloce, recati ai [giardini esterni](https://www.japan.travel/spot/662) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), dove vedrai il doppio ponte Nijubashi, che conduce alla sontuosa entrata del palazzo interno.

### Tour organizzato

Ci sono due tour al giorno tranne di domenica, lunedì e nei giorni festivi. Le prenotazioni, consigliate, possono essere effettuate sul sito dell'Imperial Household Agency (da notare: le visite e le prenotazioni anticipate sono state temporaneamente sospese per evitare la diffusione del COVID19. Si prega di consultare il sito ufficiale per maggiori informazioni). Nonostante i tour siano di solito solo in giapponese, sono disponibili delle app in sei lingue. I punti salienti del tour includono la possibilità di vedere il Kyuden, o palazzo principale, e la torre di guardia Fujimi-yagura.

### Programmare la visita durante il saluto di Capodanno della famiglia imperiale

Se stai organizzando un viaggio a Tokyo in inverno, fai in modo di essere al palazzo il 2 gennaio per il saluto di Capodanno. In tale occasione speciale, le porte del palazzo vengono aperti ai visitatori che possono entrare e ammirare il palazzo interno e vedere la famiglia imperiale che saluta i suoi sudditi.