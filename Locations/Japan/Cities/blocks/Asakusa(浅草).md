---
locations:
  - Tokyo
  - Asakusa
tags:
  - map
  - block
---
```leaflet
id: asakusa-map
lat : 35.714444
long : 139.796667
minZoom: 11
maxZoom: 18
defaultZoom: 16
unit: meters
scale: 1
darkMode: true
marker: default,35.715010547316524,139.79574680328372,Asakusa(浅草),,,
```

## Dal venerabile Sensoji al futuristico Tokyo Sky Tree, Asakusa è un'incredibile commistione tra nuovo e antico

Entra nell'enorme Kaminarimon, letteralmente "porta del tuono" color rosso brillante e cammina attraverso vortici di fumo di incenso prima di lasciare un'offerta tradizionale di cinque yen all'iconico Tempio di Sensoji della capitale.

Asakusa, con i suoi deliziosi street food, i numerosi negozi e gli affascinanti scorci retrò, è imperdibile durante la tua visita a Tokyo.

### Da non perdere

- Il tempio più famoso di Tokyo, Sensoji, e la relativa via dello shopping Nakamise
- Bar dall'atmosfera informale che servono Denki-Bran e Hoppy, i famosi drink del dopoguerra di Asakusa
- La vista sul Tokyo Sky Tree dal Parco di Sumida

## Come arrivare

Asakusa è piena di cose da vedere e da fare, ma la maggior parte delle attrazioni sono localizzate nei pressi di Sensoji.

Il tempio sorge a cinque minuti a piedi dalla stazione di Asakusa, servita dalle linee ferroviarie di Ginza, Asakusa e Tobu.

### Sensoji, il cuore e l'anima di Asakusa

L'origine di questo suggestivo tempio è narrata in una leggenda. La storia racconta che, nel 628, due fratelli pescatori ripescarono dal fiume Sumidagawa una statua di Kannon, la dea buddista della misericordia. Nonostante i loro tentativi di restituirla al fiume, la statua continuava a tornare da loro. Così, costruirono Sensoji per ospitare questa statua sacra e onorare Kannon, completando la costruzione del tempio nel 645.

Per secoli, un flusso costante di visitatori ha raggiunto questo luogo per rendere omaggio e pregare nella sala principale del tempio. Nei pressi dell'edificio centrale è anche possibile ammirare la pagoda a cinque piani Goju-no-To, diverse sale più piccole e incantevoli giardini, uno dei quali ospita il ponte di pietra e la struttura in legno più antichi di Tokyo. A destra della sala principale si trova il Santuario di Asakusa, dove sono custoditi i tre uomini che fondarono Sensoji.

![](https://res.cloudinary.com/jnto/image/upload/w_750,h_503,fl_lossy,f_auto/v1646013222/tokyo/H_00498_002)

### Strade dello shopping e snack tradizionali

Dopo aver attraversato la porta Kaminarimon, esplora la vivace [Nakamise-dori](https://www.japan.travel/spot/1696) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) dove lo sguardo spazia dall'artigianato tradizionale ai kimono di cotone stampato e l'aria è pervasa dal delizioso profumo dei dolci giapponesi. Prova i famosi spuntini vecchio stile come i dorayaki, i manju fritti o gli spiedini mochi.

Se decidi di optare per un brunch fuori, ci sono dozzine di piccole vie dello shopping, perfette per una piacevole passeggiata. Denpoin-dori, Kannon-dori e Asakusa Chuo-dori sono particolarmente interessanti e conservano il fascino dell'Asakusa del passato, con lanterne, ponti rosso brillante e persone trasportate in giro a bordo di risciò.

Per chi cerca opportunità di shopping più moderne, il vicino quartiere Rokku ospita diversi grandi magazzini, negozi a prezzi accessibili e luoghi di intrattenimento, tra cui il famoso cabaret club Rockza, che ha lanciato la carriera del comico Beat Takeshi.

### Attrazioni del XXI secolo oltre i templi

L'altissimo [Tokyo Sky Tree](https://www.japan.travel/spot/1680/) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), l'attrazione più recente di Asakusa, è visibile dall'interno del parco del Tempio di Sensoji. Questa futuristica torre alta ben 634 metri offre viste panoramiche sulla città e, nelle giornate limpide, fino al [Monte Fuji](https://www.japan.travel/fuji-guide/views-of-fuji/) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). Anche se la vista è impressionante in tutti i periodi dell'anno, è durante la primavera che i visitatori si riuniscono nel [Parco di Sumida](https://www.japan.travel/spot/2114) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) per scattare foto della famosa torre immersa nei fiori di ciliegio.

### Festeggiare come un samurai

Un buon festival piace a tutti e gli abitanti di Asakusa non fanno eccezione. Il quartiere ospita diversi eventi emozionanti in tutti i periodi dell'anno. Il [Festival Sanja Matsuri](https://www.japan.travel/spot/1705) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), che si svolge a fine maggio, vede le strade animate dal vociare delle squadre che trasportano i pesanti santuari mikoshi portatili, mentre lo [spettacolo pirotecnico sul fiume Sumida](https://www.japan.travel/spot/385) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) è l'evento più atteso dell'estate. Sensoji ospita anche mercati annuali, tra cui l'Hozuki-ichi (mercato degli alchechengi) a luglio, il [Tori-no-ichi](https://www.japan.travel/spot/380) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) a novembre e l'[Hagoita-ichi](https://www.japan.travel/spot/394) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) a dicembre.

### Asakusa dopo il tramonto

La maggior parte dei visitatori di Tokyo che desiderano trascorrere una serata divertente si dirige verso [Shibuya](https://www.japan.travel/spot/2109) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) o [Roppongi](https://www.japan.travel/spot/2176) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), ma Asakusa è frequentata da decenni, o addirittura secoli, dalla gente del posto in cerca di un po' di relax dopo il tramonto. Sensoji è illuminato quasi tutte le sere fino alle 23.00 e offre un'atmosfera completamente diversa dopo il tramonto, quindi passa a dare un'occhiata prima di andare alla ricerca di deliziosi cibi locali e famosi drink vecchio stile.

A ovest di Sensoji si trova Hoppy Street, così chiamata in onore della bevanda prodotta con questa birra analcolica e shochu, il cugino più forte del sakè. Oltre alla bevanda frizzante, Hoppy Street offre anche una serie di ristoranti all'aperto dall'atmosfera informale nei quali è possibile degustare spiedini di yakitori grigliati al momento o la specialità della zona: lo stufato di manzo. Non perderti una sosta a Kamiya, il più antico bar giapponese in stile occidentale, famoso per il suo originale cocktail Denki-Bran a base di brandy.