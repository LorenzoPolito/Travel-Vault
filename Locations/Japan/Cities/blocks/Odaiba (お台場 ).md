---
type: quartiere
destination: Japan
city: Tokyo
tags:
  - quartiere
  - japan
---
## Il paradiso dello shopping e del divertimento nella baia di Tokyo

L'isola artificiale di Odaiba è una meta molto frequentata dagli abitanti di Tokyo e dai turisti, famosa per i suoi centri commerciali, ristoranti, attrazioni all'avanguardia e musei, tutti facilmente raggiungibili a piedi.

Per una gita al mare senza lasciare Tokyo, la spiaggia di Odaiba e le attrazioni vicine sono un'oasi di divertimento dove trascorrere una giornata spensierata fuori dalla giungla di cemento.

### Da non perdere

- Aqua City e i centri commerciali di DiverCity
- I musei futuristici e i parchi tematici al chiuso
- Il parco sul lungomare di Odaiba, l'unica spiaggia del centro di Tokyo

## Come arrivare

Dal centro di Tokyo, Odaiba è facilmente raggiungibile in treno sulla linea Yurikamome e sulla linea Rinkai, passando per la linea Saikyo.

Dal grande snodo di trasporto della [stazione di Tokyo](https://www.japan.travel/spot/1710) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), prendi la linea JR Yamanote per 3 minuti fino alla stazione di Shimbashi e, da qui, per altri 16 minuti fino alla stazione di Odaiba Kaihin Koen sulla linea Yurikamome. Puoi inoltre prendere la linea Saikyo dalle principali stazioni tra cui Ikebukuro, [Shinjuku](https://www.japan.travel/destinations/kanto/tokyo/shinjuku) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) e [Shibuya](https://www.japan.travel/spot/2109) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) fino alla stazione di Tokyo Teleport.

### Da difesa della capitale a capitale del divertimento

Il nome Odaiba significa fortezza, in riferimento alle batterie di cannoni costruite per difendere la città dopo l'arrivo delle "navi nere" americane nel XIX secolo. Successivamente, queste batterie sono state trasformate in parchi e discariche, ma negli anni '90 il sindaco di Tokyo decise di riqualificare l'area di Odaiba per trasformarla in un luogo di innovazione futura con uno stile di vita moderno.

Oggi, Odaiba è una zona emergente molto frequentata da giovani e famiglie alla ricerca di vacanze economiche senza lasciare la città. Nel 2021, Odaiba ospiterà le gare di beach volley e di nuoto del triathlon durante le Olimpiadi.

![](https://res.cloudinary.com/jnto/image/upload/w_750,h_503,fl_lossy,f_auto/v1513937837/tokyo/Tokyo2356_5)

### Il Ponte arcobaleno

Il lungomare di Odaiba è collegato al molo di Shibaura, sull'altro lato della baia di Tokyo, da un ponte lungo 800 metri che è diventato il simbolo principale di Odaiba e che ha vivacizzato e portato sviluppo alla zona sin dal suo completamento nel 1993.

![](https://res.cloudinary.com/jnto/image/upload/w_750,h_503,fl_lossy,f_auto/v1513936039/tokyo/Tokyo2358_3)

Con una passeggiata di 30 minuti puoi attraversare il ponte dal quale si gode di una vista panoramica della zona di Odaiba. Di notte, il ponte è illuminato da luci arcobaleno ed è visibile da tutta Tokyo.

### I migliori negozi dello shopping in un unico luogo

Nel centro di Odaiba, si trova l'enorme complesso commerciale di Aqua City Odaiba. Questo enorme edificio pieno di boutique si sviluppa per 300 metri sul lungomare e offre negozi di moda di lusso e altri più eccentrici e a buon mercato. Un futuristico cinema multiplex è il centro dell'intrattenimento della zona, oltre a un Legoland Discovery Center e Sega Joypolis, un parco dei divertimenti per giochi virtuali.

Dall'altro lato dell'edificio della Fuji TV con la sua iconica sfera sospesa, si trova DiverCity Tokyo Plaza, un altro enorme centro commerciale, meglio conosciuto come la sede che ospita la gigantesca installazione del robot Gundam. All'interno del centro commerciale sorgono numerosi negozi di brand giapponesi e internazionali, oltre al parco divertimenti Round One e al centro sportivo.

![](https://res.cloudinary.com/jnto/image/upload/w_670,h_450,fl_lossy,f_auto/v1513936609/tokyo/Tokyo2355_6)

![](https://res.cloudinary.com/jnto/image/upload/w_670,h_450,fl_lossy,f_auto/v1513937791/tokyo/Tokyo2356_6)

![](https://res.cloudinary.com/jnto/image/upload/w_750,h_503,fl_lossy,f_auto/v1513937743/tokyo/Tokyo2356_7)

### Il parco Kaihin Koen di Odaiba

Visibile dal Ponte arcobaleno, il [parco Kaihin Koen di Odaiba](https://www.japan.travel/spot/1642) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) è una delle poche spiagge di sabbia bianca a Tokyo. Non è permesso nuotare, però è possibile svolgere altre attività da spiaggia come pallavolo, SUP, surf e windsurf. Passeggiando sulla spiaggia puoi ammirare lo skyline di Tokyo. Se lo desideri, è possibile noleggiare l'attrezzatura necessaria per le varie attività. Un'estremità del parco è caratterizzata da un'attrazione interessante, seppur strana, vale a dire una replica della Statua della Libertà.

Qui si trova anche la fermata del [Tokyo Water Bus](https://www.japan.travel/spot/1678) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). Questo autobus ti riporterà verso il centro di Tokyo, con fermate ai [Giardini di Hamarikyu](https://www.japan.travel/spot/1653) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), allo [Stadio di sumo di Ryogoku](https://www.japan.travel/destinations/kanto/tokyo/ryogoku) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) e [Asakusa](https://www.japan.travel/destinations/kanto/tokyo/asakusa-and-around) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) vicino al [Tokyo Sky Tree](https://www.japan.travel/spot/1680) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg).

### Le principali attrazioni turistiche

Odaiba offre un'incredibile concentrazione di attrazioni divertenti e per scoprirle tutte potresti trascorrere diversi giorni qui. Fra le attrazioni sono annoverate il Sony Explora Science, il Museo delle cere Madame Tussauds di Tokyo, il Parco di Shiokaze, il Miraikan (Museo nazionale dell'innovazione e della scienza), il [Museo della scienza marittima](https://www.japan.travel/spot/1645) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), l'[Oedo Onsen Monogatari](https://www.japan.travel/spot/1641) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), il Museo della prestidigitazione, il Museo del sistema fognario di Tokyo, l'edificio della Fuji TV, il Panasonic Center, il centro congressi Big Sight e la Casa dei fantasmi di Odaiba.

Un interessante evento gratuito è il festival delle lanterne che si tiene nel Parco di Odaiba il giorno della festa del mare, il terzo lunedì di luglio.

  
  

* Le informazioni presenti in questa pagina possono essere soggette a modifiche a causa dell’emergenza COVID-19.

## Consigliato per te

[

![Shibuya Area](https://res.cloudinary.com/jnto/image/upload/w_540,h_340,c_fill,f_auto,fl_lossy,q_auto/v1513936730/tokyo/Tokyo2333_3)

](https://www.japan.travel/it/destinations/kanto/tokyo/shibuya-and-shimokitazawa/)

Shibuya e Shimokitazawa

[

![Tokyo Station](https://res.cloudinary.com/jnto/image/upload/w_540,h_340,c_fill,f_auto,fl_lossy,q_auto/v1513936386/tokyo/Tokyo2258_24)

](https://www.japan.travel/it/destinations/kanto/tokyo/)

Tokyo

## Link di riferimento

-  [TokyoOdaiba.net](https://www.tokyo-odaiba.net/en/)
-  [Go Tokyo Odaiba](https://www.gotokyo.org/en/destinations/southern-tokyo/odaiba/)