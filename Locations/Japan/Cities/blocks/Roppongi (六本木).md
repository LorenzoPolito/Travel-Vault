---
type: quartiere
destination: Japan
city: Tokyo
tags:
  - quartiere
  - japan
---
## Roppongi e AkasakaIl quartiere degli stranieri, centro della vita notturna e culturale di Tokyo

### Il quartiere degli stranieri, centro della vita notturna e culturale di Tokyo

I quartieri di Roppongi e Akasaka pullulano di ristoranti e locali notturni di lusso e stravaganti. Sede dei migliori locali notturni e dei principali musei, sono un punto di riferimento per turisti raffinati in viaggio a Tokyo. Questa parte della città è la preferita dai viaggiatori per i suoi divertimenti e la vivace vita notturna.

#### Da non perdere

- La vista mozzafiato sulla città dal 53° piano della galleria d'arte che si trova in cima alla Mori Tower
- Il miglior sushi presso la sede di Sukiyabashi Jiro a Roppongi Hills
- Festeggiare fino a notte fonda ammirando il panorama dal grattacielo V2

## Come arrivare

[Roppongi](https://www.japan.travel/spot/2176) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) e [Akasaka](https://www.japan.travel/spot/2226) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) sono serviti dalle linee della metropolitana Hibiya e Oedo, che fermano alla stazione di Roppongi, dalla linea della metropolitana Chiyoda, che ferma alla stazione di Nogizaka, e dalla linea della metropolitana Nanboku, che ferma alla stazione di Roppongi-Itchome.
### In breve

Sede di una nutrita comunità di stranieri, questa zona è dotata di molti locali rivolti soprattutto a turisti

Fino a poco tempo fa, a Roppongi era illegale ballare dopo la mezzanotte

Il quartiere ospita il più grande festival cinematografico del Paese

### Prima di parlare del lusso, un po' di storia

Nel 1960, questa zona venne chiamata Roppongi, "sei alberi". Si dice che un tempo siano stati utilizzati sei alberi di zelkova molto vecchi e molto grandi per delimitare la zona. Secondo un'altra leggenda locale, nel cognome di sei signori che vivevano qui durante il periodo Edo era presente il carattere kanji che si riferisce agli alberi.

Sebbene sia stato sempre molto trafficato, il quartiere iniziò a svilupparsi solo dopo la restaurazione Meiji, nel 1868. Nel 1890, in questa zona si stabilirono numerosi soldati giapponesi e, successivamente, quelli americani; ben presto nacquero diversi locali notturni e ancora oggi [Roppongi](https://www.japan.travel/spot/2176) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) è noto per i suoi divertimenti.

I moderni quartieri di [Roppongi](https://www.japan.travel/spot/2176) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) e [Akasaka](https://www.japan.travel/spot/2226) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) presentano un affascinante mix di turisti, stranieri che vivono stabilmente in questa zona e residenti giapponesi, conferendo al quartiere un'atmosfera raffinata e internazionale che si respira solo qui a Tokyo.

![](https://res.cloudinary.com/jnto/image/upload/w_750,h_503,fl_lossy,f_auto/v1516447620/tokyo/Tokyo2247_4)

### La capitale della vita notturna di Tokyo

[Roppongi](https://www.japan.travel/spot/2176) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) è probabilmente il quartiere della vita notturna più famoso di Tokyo, specialmente tra i turisti stranieri. Dalla disco music degli anni '70 all'EDM di oggi, i locali di Roppongi attirano tutti coloro che desiderano divertirsi, bere qualcosa e ballare.

A differenza di altri quartieri del divertimento a Tokyo, [Roppongi](https://www.japan.travel/spot/2176) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) offre numerosi ristoranti, bar e discoteche, rivolti in particolare alla comunità di stranieri residenti: il Geronimo Shot Bar e lo Sheyda Bar, oltre alle discoteche Maharaja, MUSE, V2 e Odeon, solo per citare alcuni locali. Se alla discoteca preferisci gli spettacoli, a [Roppongi](https://www.japan.travel/spot/2176) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) si trovano anche numerosi locali di cabaret tra cui il Tantra e il Burlesque Tokyo.

Le strade del quartiere pullulano di militari in licenza, uomini d'affari stranieri o giovani che vogliono divertirsi. Attento ai bagarini di strada che cercano di convincerti a entrare nei loro locali: i biglietti sono molto costosi e vogliono solo sfruttare i turisti.

### Un pausa relax tra arte e cultura

Oltre ai locali notturni, [Roppongi](https://www.japan.travel/spot/2176) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) e [Akasaka](https://www.japan.travel/spot/2226) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) ospitano le gallerie d'arte e gli spazi dedicati all'arte più interessanti di Tokyo. Nel quartiere si trovano i principali musei che compongono il cosiddetto "Triangolo artistico di Roppongi": il [Centro nazionale delle arti](https://www.japan.travel/spot/1716) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), il [Museo d'arte Mori](https://www.japan.travel/spot/1725) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) e il [Museo d'arte di Suntory](https://www.japan.travel/spot/1717) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). Per coloro che desiderano visitare tutti e tre i musei sono disponibili biglietti scontati.

Ciascuno dei punti del triangolo artistico offre qualcosa di diverso. Il [Museo d'arte Mori](https://www.japan.travel/spot/1725) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), al 53° piano della Mori Tower di Roppongi Hills, offre panorami spettacolari e un'ampia collezione di opere provenienti dal Giappone e da tutto il mondo. Il [Centro nazionale delle arti](https://www.japan.travel/spot/1716) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), ospitato all'interno di un bellissimo edificio di Tokyo Midtown, espone mostre incentrate su un unico filo conduttore, oltre a un'incredibile collezione di opere di artisti locali.

Infine, all'interno del complesso di Tokyo Midtown si trova il [Museo d'arte di Suntory](https://www.japan.travel/spot/1717) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), che offre uno sguardo sulla cultura e sulla storia del Giappone. Ricercando la bellezza nella quotidianità, questa galleria d'arte ospita incredibili collezioni di dipinti giapponesi, ceramiche e tessuti.

Oltre al triangolo artistico, nel quartiere si trovano numerosi altri musei e gallerie d'arte minori, tra cui Ota Fine Arts, Zen Foto Gallery e complex665.

![](https://res.cloudinary.com/jnto/image/upload/w_750,h_503,fl_lossy,f_auto/v1516447611/tokyo/Tokyo2247_1)

Tokyo Midtown

### Eventi e attività a non finire

Punto di riferimento per gli amanti del divertimento, la zona di Roppongi e Akasaka offre tutto l'anno un'ampia gamma di eventi tradizionali e contemporanei. Dalle mostre d'arte ai festival tradizionali, nei weekend non ci si annoia mai.

Di recente, il calendario degli eventi di Roppongi si è arricchito di un nuovo appuntamento: la Roppongi Art Night, un evento popolare sulla scia delle famose "notti bianche" organizzate nelle varie città di tutto il mondo. Si tratta di un evento che dura tutta la notte per celebrare l'arte, con circa un milione di visitatori ogni anno.

Durante la stagione delle feste, non perderti le incredibili illuminazioni natalizie. Allestite dietro Roppongi Hills, migliaia di luci LED sono attentamente assemblate per creare un magico paese delle meraviglie tutto di luci, davvero unico nel suo genere.

![](https://res.cloudinary.com/jnto/image/upload/w_670,h_450,fl_lossy,f_auto/v1513936599/tokyo/Tokyo2247_9)

![](https://res.cloudinary.com/jnto/image/upload/w_670,h_450,fl_lossy,f_auto/v1513935346/tokyo/Tokyo2247_17)
## Link di riferimento

-  [Go Tokyo Akasaka](https://www.gotokyo.org/en/destinations/central-tokyo/akasaka/)
- [Go Tokyo Roppongi](https://www.gotokyo.org/en/destinations/southern-tokyo/roppongi/)