---
locations:
  - Tokyo
  - Shibuya
tags:
  - map
  - block
---
![Shibuya Area](https://res-4.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1513936730/tokyo/Tokyo2333_3)

> Shibuya-ku, Tokyo-to

- [Visualizzare su Google Maps](https://maps.google.com/?q=Shibuya,+Tokyo,+Japan&ftid=0x60188cb2eb3108d1:0xf11cd9b2395b6677) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Shibuya) 
## Il centro della cultura all'avanguardia di Tokyo

Il vivace centro di Shibuya è senza dubbio il cuore e l'anima giovane della città ed è imperdibile per chiunque si trovi nella zona di Tokyo. Con le sue attrazioni famose in tutto il mondo, come il celebre incrocio pedonale, quest'area è un must per la sua vita notturna e la cultura giovanile alla moda.

### Da non perdere

- Guardare la gente all'incredibile incrocio di Shibuya
- Passare a salutare la statua di Hachiko, il cane fedele più amato del Giappone
- Alcune delle attrazioni notturne migliori di Tokyo nel Center Gai e Dogenzaka

## Come arrivare

L'area di Shibuya è situata appena fuori dall'omonima stazione.

Quest'ultima è servita dalle linee Saikyo, Yamanote e Shonan-Shinjuku della JR, le linee Ginza, Hanzomon e Fukutoshin della Metro, le linee Den-en Toshi e Toyoko della Tokyu e la linea Keio Inokashira.

La stazione di Shibuya è un labirinto confuso di tunnel, perciò fai attenzione ai cartelli. Per una via d'uscita facilmente riconoscibile o se sei alla ricerca di un buon luogo di incontro, scegli l'uscita di Hachiko, la più vicina all'incrocio.

## In Breve

Il villaggio di Shibuya si formò nel 1889, dopo esser stato una città castello a partire dall'XI secolo

Shibuya si estende fino ai celebri quartieri della moda di Harajuku e Omotesando

Oltre 2.500 pedoni attraversano l'incrocio di Shibuya ogni 2 minuti durante gli orari di punta

![](https://res.cloudinary.com/jnto/image/upload/w_750,h_503,fl_lossy,f_auto/v1513936730/tokyo/Tokyo2333_3)

### Un mix di persone e culture

A differenza delle aree limitrofe di [Aoyama](https://www.japan.travel/spot/2175) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), [Harajuku](https://www.japan.travel/spot/2174) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), [Omotesando](https://www.japan.travel/spot/2175) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) ed Ebisu, la centrale Shibuya non ha una cultura omogenea. Ogni strada qui è unica, e questo dettaglio rende l'area un melting pot di varie subculture, nazionalità e gusti.

Mentre orde di turisti e uomini d'affari si fanno strada attraverso l'incrocio e adolescenti alla moda passano il tempo nei centri commerciali dei dintorni, l'élite del fashion di Tokyo e i migliori intrattenitori passano tra i vicoli secondari per raggiungere i locali notturni preferiti. Questo melting pot di culture diverse conferisce a quest'area un'atmosfera internazionale unica, tra le luci abbaglianti e i forti rumori che si contendono la tua attenzione.

### L'incrocio

Se si dovesse scegliere un luogo che simboleggia Shibuya, sarebbe, naturalmente, il suo caratteristico [incrocio](https://www.japan.travel/spot/2177) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). Intersezione di una serie di strade principali situate di fronte alla trafficata stazione di Shibuya, questo attraversamento pedonale è considerato il più trafficato del mondo.

Fuori dalla seconda stazione ferroviaria più trafficata del mondo, questo incrocio vede passare circa 1.000-2.500 persone ogni 2 minuti al cambio del semaforo. Un esercizio nel caos organizzato, è davvero uno spettacolo da non perdere. Per una bella vista dell'azione, prendi qualcosa da bere allo Starbucks nell'edificio del QFRONT e sali al secondo piano.

### Il cane più famoso di Tokyo

Uscendo dalla stazione dall'uscita di Hachiko, passerai la statua dell'omonimo cane. Questa piccola piazza pubblica è spesso usata come luogo d'incontro ed è sorvegliata da una statua in memoria del cane della provincia di Akita, Hachiko, la cui storia di fedeltà e amore per il padrone, di cui ha aspettato il ritorno per 12 anni al loro solito punto d'incontro, è diventata una leggenda popolare contemporanea.

### Shopping di prima classe

Quando si tratta di megastore, non c'è niente di più mega dei grattacieli che sovrastano gli incroci trafficati di Shibuya. Sede di una vasta scelta di vari punti vendita, gli infiniti piani di negozi di Shibuya sono accomunati dalle dimensioni sconvolgenti.

Dai caratteristici negozi di moda come Shibuya 109 e Uniqlo a quelli sproporzionati di lifestyle come Don Quijote, Tokyu Hands e Muji, questo è il luogo ideale per fare acquisti nella crème de la crème dello shopping del Giappone.

L'appariscente negozio rosso e giallo della Tower Records è anche una fermata perfetta per gli amanti della musica desiderosi di scoprire gli ultimi successi giapponesi.

### Strade famose

Grazie alla sua diversità culturale, Shibuya ospita una rete intrecciata di strade uniche e passaggi nascosti.

Situato dietro alla piazza di Hachiko c'è il Center Gai, la principale arteria pedonale che attraversa l'area principale dello shopping, intrattenimento e retail di Shibuya. Al suo fianco c'è la Dogenzaka, l'altra strada principale fiancheggiata da altri negozi, ristoranti e alcune delle migliori discoteche della città come Womb, Club Camelot e il Sound Vision Museum.

Ci sono molti altri angoli nascosti in tutta l'area, come il quartiere dei love hotel Love Hill e Spain-zaka (la collina di Spagna), così chiamata per la sua somiglianza ai gradini di Piazza di Spagna e traboccante di negozietti e ristoranti.

Dovunque ti ritrovi, dedica una delle tue serate a Tokyo alla scoperta di Shibuya, per scoprire tutto ciò che ha da offrire.
