## Shinjuku, il divertimentificio di Tokyo

Con il discutibile primato di una delle stazioni ferroviarie più trafficate del mondo, Shinjuku ha davvero tanto da offrire. Dai moderni grattacieli alle oasi di verde, è la mecca dello shopping, dei ristoranti e del relax.

### Da non perdere

- Il Parco di Shinjuku Gyoen, un'oasi di verde in mezzo alla folla
- La frenetica vita notturna e le infinite possibilità di shopping
- Il municipio, i grattacieli e un paesaggio urbano futuristico dove trionfano le luci al neon

## Come arrivare

La stazione di Shinjuku è servita da dodici linee diverse, tra cui la JR Yamanote.

Shinjuku si trova a ore nove rispetto alla linea JR Yamanote, nella parte occidentale e alla moda della città (insieme a Shibuya, Yoyogi e Harajuku). Altre linee, sopra e sotto terra, passano per Shinjuku. Inoltre è anche una delle principali fermate degli autobus autostradali che arrivano a Tokyo dal resto del Giappone.

![](https://res.cloudinary.com/jnto/image/upload/w_750,h_503,fl_lossy,f_auto/v1513946063/tokyo/Tokyo2335_11)

### Per orientarsi

La stazione di Shinjuku è ufficialmente lo snodo di trasporto più trafficato del mondo. Quando il primato è stato iscritto nel Guinness dei primati nel 2007, circa 3,64 milioni di persone utilizzavano la stazione di Shinjuku ogni giorno.

Con così tanti binari, è un vero e proprio labirinto. Non essere così avventato da suggerire a qualcuno di incontrarti "fuori dalla stazione di Shinjuku": all'interno del complesso della stazione di Shinjuku fermano le linee JR, Keio, Odakyu, Toei e la metro di Tokyo, oltre a essere la sede di centri commerciali sotterranei, ristoranti e caffè. L'identità di Shinjuku è definita dalla sua stazione.

![](https://res.cloudinary.com/jnto/image/upload/w_670,h_450,fl_lossy,f_auto/v1516448479/tokyo/Tokyo2335_1)

![](https://res.cloudinary.com/jnto/image/upload/w_670,h_450,fl_lossy,f_auto/v1516448489/tokyo/Tokyo2337_1)

### Non solo uno snodo di trasporto

A causa dell'elevato traffico di passeggeri, Shinjuku soddisfa qualsiasi tipo di gusto ed esigenza.

![](https://res.cloudinary.com/jnto/image/upload/w_670,h_450,fl_lossy,f_auto/v1513937181/tokyo/Tokyo2335_5)

![](https://res.cloudinary.com/jnto/image/upload/w_670,h_450,fl_lossy,f_auto/v1513937705/tokyo/Tokyo2335_3)

Qui si trovano i principali centri commerciali, tra cui Isetan, Takashimaya, Keio e Odakyu. Davanti alla stazione, sorgono la libreria Kinokuniya, Tokyu Hands, Bic Camera, Yodobashi e Labi.

Nelle immediate vicinanze ci sono migliaia di negozi e se passeggi in qualsiasi direzione dalla stazione, puoi incontrare centinaia di altri negozi, ristoranti, bar, discoteche e cinema. A Shinjuku trovi tutto ciò che desideri e anche quello che non sapevi di desiderare.

### Luci rosa, vita notturna e gente in vena di far festa a tutte le ore

[Kabukicho](https://www.japan.travel/spot/1668) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) è il fulcro del divertimento. Spesso soprannominata la città che non dorme mai, a dir la verità, si ferma per un paio d'ore in tarda mattinata.

Nonostante la sua reputazione di quartiere malfamato, è una meta imperdibile per giovani e turisti che sta diventando sempre più a misura di famiglie. Con oltre 4.000 locali tra bar, ristoranti, discoteche e negozi tutti concentrati su una piccola superficie, non avrai che l'imbarazzo della scelta. Alcune stranezze come il [Robot Restaurant](https://www.japan.travel/spot/1661) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), un Godzilla gigante, il Museo dei samurai e i bagni Thermae-Yu attirano numerose persone. Golden Gai, Hanazono Jinja e anche Koreatown sono mete molto frequentate.

![](https://res.cloudinary.com/jnto/image/upload/w_670,h_450,fl_lossy,f_auto/v1513945951/tokyo/Tokyo2335_12)

![](https://res.cloudinary.com/jnto/image/upload/w_670,h_450,fl_lossy,f_auto/v1513937181/tokyo/Tokyo2335_5)

### Non solo giochi e divertimento

A Shinjuku si trova anche il [Tokyo Metropolitan Government Office Building](https://www.japan.travel/spot/379) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) (Tocho), sede del governo metropolitano della capitale, che domina lo skyline. Anche in mezzo agli altri grattacieli del sud di Shinjuku, il Tocho svetta con la sua altezza. Il panorama dalle piattaforme d'osservazione gratuite è davvero mozzafiato.

### Giardini degni di un imperatore

Tra l'acciaio, il cemento e il caos, con milioni di persone che ogni giorno si mescolano tra loro, il Parco di [Shinjuku Gyoen](https://www.japan.travel/spot/1659) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) è quasi un'anomalia onirica. Si tratta di un segreto ben nascosto e, a parte la stagione della fioritura dei ciliegi e del fogliame autunnale, un rifugio tranquillo dalle luci al neon e dal rumore della città.

L'imperatore Showa (1901-1989), l'ultimo esponente della famiglia imperiale ad aver goduto del parco come giardino "privato", vi era così legato che il suo funerale si è tenuto qui con una cerimonia speciale.

I numerosi fiori, gli alberi curatissimi, il classico giardino giapponese e il padiglione di Taiwan, la serra verdeggiante, nonché il mix tra i giardini formali alla francese e quelli all'inglese contribuiscono a creare un senso di gioia e tranquillità per gli urbanizzati cittadini della capitale.

![](https://res.cloudinary.com/jnto/image/upload/w_750,h_503,fl_lossy,f_auto/v1513937293/tokyo/Tokyo2337_2)