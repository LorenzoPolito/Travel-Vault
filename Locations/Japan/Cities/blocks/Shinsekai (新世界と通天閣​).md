![Shinsekai](https://res-2.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1675232782/osaka/Osaka_s_id26_1)

Photo copyright: ©Osaka Convention & Tourism Bureau

Ebisuhigashi, Naniwa-ku, Osaka-shi, Osaka-fu

- [Visualizzare su Google Maps](https://maps.google.com/?cid=3941168473429300987) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Shinsekai) 
## Scopri il vero volto di Osaka nei dintorni della Torre di Tsutenkaku

Situata al centro di un'area della città dove ancora si respira l'atmosfera dei "bei tempi andati", caratterizzata da numerose insegne e cartelloni colorati dal sapore retrò, la Torre di Tsutenkaku continua a essere uno dei simboli più amati di Osaka.

### Da non perdere

- Osserva la Torre di Tsutenkaku mentre passeggi tra le insegne colorate dell'Associazione dei Commercianti lungo la Tsutenkaku Hondori
- Attraversa il ponte trasparente per ammirare la Torre di Tsutenkaku, che sembra fluttuare nell'aria
- Giardino Tsutenkaku: giardino a tema vento, luce, acqua, verde e cuore, situato sul tetto del 3º piano

## Come arrivare

Per raggiungere la Torre di Tsutenkaku a Shinsekai dalla stazione di Osaka, prendi la Loop Line JR fino alla stazione di Shin-Imamiya. La torre dista 6 minuti a piedi dalla stazione.

Se viaggi con la metropolitana Midosuji, scendi alla stazione di Dobutsuen-mae. La torre dista 6 minuti a piedi dalla stazione.

Se viaggi con la metropolitana Sakaisuji, scendi alla stazione di Ebisucho. La torre dista 3 minuti a piedi dalla stazione.

### In breve

La torre di Tsutenkaku è stata eretta nel 1912

La torre di Tsutenkaku è alta 103 metri

La Janjan Yokocho Alley è una strada lunga 130 metri con circa 50 negozi e ristoranti.

### La Torre di Tsutenkaku, simbolo culturale amato dagli abitanti del luogo e dai turisti

Il Parco di Tennoji e il parco divertimenti furono costruiti sul sito dell'Esposizione Industriale Nazionale di Osaka del 1903, portando allo sviluppo di questo quartiere "shitamachi" del centro, Shinsekai, dall'atmosfera nostalgica. Poiché la torre di Tsutenkaku originale, costruita nel 1912, fu gravemente danneggiata da un incendio, nel 1956 fu eretta quella che vediamo oggi.

Al quinto piano si trova una terrazza panoramica da cui si può godere la vista su Osaka. Su questo piano si trova anche la statua dorata di Billiken, una divinità che si suppone porti fortuna se le si accarezzano le piante dei piedi. Al piano superiore, il tetto è chiamato Tembo Paradise, e si trova a 94,5 metri dal suolo. Da qui si può ammirare un incredibile panorama di Osaka e sentire il vento che accarezza il viso. È altamente consigliato anche il "TOWER SLIDER", una divertente esperienza di scivolata di 10 secondi, che parte dal terzo piano e arriva al seminterrato.

![](https://res.cloudinary.com/jnto/image/upload/w_750,h_503,fl_lossy,f_auto/v1675232781/osaka/Osaka_s_id26_2)

![](https://res.cloudinary.com/jnto/image/upload/w_750,h_503,fl_lossy,f_auto/v1675232781/osaka/Osaka_s_id26_3)

### Visita il caratteristico quartiere di Shinsekai

Quest'area divenne nota come Shinsekai (Nuovo mondo) negli anni successivi all'apertura della torre di Tsutenkaku originaria e del Luna Park, il parco divertimenti del Giappone, nel 1912. È attraversata dalla Janjan Yokocho Alley, la via dello shopping dove si ergono enormi insegne dal sapore retrò. Lasciati tentare dalle delizie culinarie come il celebre Kushikatsu, bocconcini di carne o verdure fritti, e il Dote-yaki, carne di manzo cotta a fuoco lento, stufata con miso e altri condimenti.

Oltre a esplorare la vasta scelta di ristoranti e locali sfiziosi, fai un salto indietro nel tempo al Kasuga Gorakujo, una sala giochi d'altri tempi in attività dal 1959 circa, e allo Shinsekai Hihokan, il più grande campo di tiro a segno del Giappone, dove il tempo sembra essersi fermato. Qui si trovano anche il Teatro Asahi, noto per le sitcom e gli spettacoli di comici, e il Dorakutei, celebre per i talk show comici.

![](https://res.cloudinary.com/jnto/image/upload/w_750,h_503,fl_lossy,f_auto/v1675232782/osaka/Osaka_s_id26_4)

©Osaka Convention & Tourism Bureau

![](https://res.cloudinary.com/jnto/image/upload/w_750,h_503,fl_lossy,f_auto/v1675232781/osaka/Osaka_s_id26_5)

©Osaka Convention & Tourism Bureau