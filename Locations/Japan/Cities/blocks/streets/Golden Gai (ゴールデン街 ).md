---
type: street
destination: Japan
city: Tokyo
tags:
  - street
  - japan
---
Con il nome di Golden Gai si identifica una zona specifica che si trova all’interno di Kabuki-cho, il quartiere di Shinjuku che non conosce la parola riposo e che deriva da un trasferimento delle attività nel luogo attuale tra il 1949 ed il 1950; in precedenza infatti era un semplice mercato di contrabbando (il Sinjuku Maketto) con svariate attività di tipo alimentare.  
La caratteristica principale di questa zona, rimasta assolutamente identica dal trasferimento, sono gli stretti vicoli che si intrecciano l’un l’altro su cui si affacciano più di 300 bar, sia al livello strada che al piano rialzato degli edifici, in cui non si paga la consumazione bensì il posto a sedere; questo perché la dimensione degli stessi non è paragonabile a quella dei bar tradizionali in quanto possono ospitare al massimo otto o dieci persone per volta.

![Golden Gai](https://www.italiajapan.net/img/s68/i7/golden-gai_89561247-850x567.jpg)

L’aspetto esteriore è praticamente comune a tutti i locali, con una semplice porta sul vicolo da cui si può vedere la tipologia di bar e se ci sta posto, senza vetrine o serrande; il locale da fuori infatti sembra più una normale stanza che un ambiente per la consumazione di bevande  
Ogni bar ha il suo stile e la sua atmosfera, sempre ricercata e curatissimi fino all’estremo dettaglio, ed è proprio per questo che fare un giro in queste strette vie diventa quasi una tappa obbligata per chiunque visiti Tokyo; dal bar spagnolo al bar futurista, dal locale con il karaoke a quello con luci soffuse, nel Golden Gai è un susseguirsi di atmosfere e arredamenti diversi.

La linea comune che lega tutte le tipologie di locali del Golden Gai è la comunicazione; entrando in uno o più di questi bar si sa già a priori che non è possibile rimanere isolati ma che si devono condividere con gli altri avventori i momenti passati in comune raccontando di sè o di quello che si è fatto durante la giornata.  
Non è raro passare da un bar ad un locale e viceversa magari fino a mattina entrante, proprio per poter conoscere, anche se per poco, persone nuove e vivere situazioni ed atmosfere completamente diverse in un breve periodo di tempo.  
Gli orari per poter usufruire dei bar di Golden Gai sono variabili ma tendenzialmente l’apertura dei locali avviene intorno alle 18.00/19.00 fino al mattino inoltrato del giorno dopo; quasi tutti i bar sono aperti tutti i giorni tranne la domenica e, qualcuno, durante alcune festività nazionali.

## Informazioni

|                    |                                                                                                         |
| ------------------ | ------------------------------------------------------------------------------------------------------- |
| Nome in giapponese | 新宿ゴールデン街 (Shinjuku Golden Gai)                                                                          |
| Orario d’apertura  |                                                                                                         |
| Giorni di chiusura |                                                                                                         |
| Costo d’ingresso   |                                                                                                         |
| Indirizzo          | _1-1-6 Kabukichō, Shinjuku, Tokyo 160-0021_  <br>[Guarda sulla mappa](https://goo.gl/maps/QS8qLoQ6Y2J2) |
| Accesso            |                                                                                                         |
| Sito web           | [goldengai.jp](http://goldengai.jp/)                                                                    |
