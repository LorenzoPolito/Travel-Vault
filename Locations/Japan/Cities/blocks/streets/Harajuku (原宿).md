![Harajuku](https://res-2.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1513934486/tokyo/Tokyo2324_3)

> Shibuya-ku, Tokyo-to

- [Visualizzare su Google Maps](https://maps.google.com/?q=Harajuku,+Jingumae,+Shibuya,+Tokyo+150-0001,+Japan&ftid=0x60188ca2e4535de5:0x4819c8b806e23295) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Harajuku) 
## Patria dell'abbigliamento streetwear del Paese, Harajuku è sinonimo di moda trendy giapponese

Negli ultimi decenni, questa zona di [Tokyo] è diventata uno dei punti di riferimento della moda più iconici della città. Pieno di boutique e caffè trendy, Harajuku è una meta imperdibile per un assaggio del kawaii, "tenero", delle nuove avanguardie o semplicemente del bizzarro.

### Da non perdere

- Una crêpe appena preparata in una bancarella lungo la strada
- Perdersi nel centro commerciale verticale LaForet Harajuku
- I residenti coccolosi di un cat o bunny cafè o quelli squamosi del Tokyo Snake Center

## Come arrivare

Le attrazioni principali di Harajuku sono situate appena fuori dalla stazione JR di Harajuku sulla linea Yamanote.

Harajuku è a una sola fermata da Shibuya sulla linea JR Yamanote. Se invece viaggi in metro, prendi le linee Chiyoda e Fukutoshin in direzione della stazione di Meiji-jingu-mae.

### In breve

Harajuku è famosa a livello mondiale come capitale della cultura giovanile e della moda di strada

Le tre aree commerciali principali sono Takeshita-dori, Ura-Harajuku e Cat Street

### Sede della storia della moda più affascinante di Tokyo

Dagli anni '70, quando i fanatici della moda di Tokyo si spostarono da [Shibuya] e iniziarono a spuntare performance rock improvvisate ogni domenica, Harajuku è un quartiere sinonimo dello street-fashion giovanile del Giappone. Dalle caratteristiche "lolita girls" della zona ad alcuni dei nomi più innovativi dello streetwear, la passione di Harajuku per il fashion di tendenza vede questo quartiere evolversi e trasformarsi a mano a mano che i suoi fashionisti cambiano con il passare delle mode.

Lo stile unico di Harajuku è stato citato in tutta la cultura pop da icone della moda come Lady Gaga. E mentre l'attenzione internazionale ricevuta vi ha portato alcuni grandi nomi del settore come H&M e Topshop, il quartiere non ha dimenticato le sue radici locali.

![](https://res.cloudinary.com/jnto/image/upload/w_750,h_503,fl_lossy,f_auto/v1513942590/tokyo/Tokyo2324_5)

### Takeshita-dori: forse la strada più vivace di Tokyo

Takeshita-dori è l'arteria principale di Harajuku. Uscendo dalla stazione di Harajuku, vedrai immediatamente file di negozi colorati che vendono di tutto: da zucchero filato gigante color arcobaleno e accessori sgargianti a giacche di pelle borchiate e pile di vestiti che straripano per le strade.

Stracolma di teenager locali e turisti, Takeshita-dori è un affascinante melting pot di culture, stili e gusti dove troverai sicuramente un souvenir d'abbigliamento interessante da portare a casa con te.

### Per soddisfare i più golosi

Quasi a ogni angolo troverai le famose bancarelle di crêpe di Harajuku con le loro zaffate di profumo delizioso. Assolutamente da provare per tutti i visitatori, queste crêpe personalizzate sono realizzate con una sottile pastella all'uovo ripiegata con maestria e un ripieno a tua scelta. Che tu stia cercando una crêpe classica con fragole e panna o con un ripieno più peccaminoso a base di cheesecake, ce n'è per tutti i gusti, dal dolce al salato.

Queste crêpe sono la pietanza di Harajuku per eccellenza: non puoi andartene senza averne comprata una e averla assaporata passeggiando per strada.

### Paradiso delle scarpe da ginnastica streetwear

Harajuku è senza dubbio la capitale dello streetwear di Tokyo e cosa sarebbe lo streetwear senza sneaker? Indipendentemente dal tuo stile, budget o numero, troverai un assortimento incredibile nella zona un po' nascosta di Harajuku dedicata alle scarpe, in fondo a Takeshita-dori dall'altra parte della strada.

I negozi che hanno sede qui includono alcuni nomi più tradizionali come Atmos, Billy's e Kick's Lab, ma se sei alla ricerca di qualcosa di meno conosciuto, dai un'occhiata da Fool's Judge, un rivenditore che offre le scarpe più ricercate.

### Esplorare i vicoli secondari

Grazie al loro impatto globale sul mondo della moda, le strade commerciali principali di Harajuku sono diventate una meta turistica popolare. Anche se l'atmosfera è divertente da esplorare, se davvero vuoi immergerti nella cultura autentica della scena di Harajuku, allontanati senza timore dalle vie principali.

Camminando verso [Omotesando] dalla stazione di Harajuku, troverai una rete di stradine che portano ad alcuni dei più incredibili outlet di tutta Tokyo, siano essi di lusso, vintage e dei grandi nomi. Grandi nomi dello streetwear come Bape e Supreme hanno i loro negozi principali in questo angolo tra Harajuku e la lussuosa [Omotesando](https://www.japan.travel/spot/2175) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). Dall'altra parte della strada, proseguendo tra Kiddy Land e il centro commerciale Gyre, ti ritroverai nella più tranquilla e pedonale Cat Street, sede di alcuni dei negozi e caffè più trendy.