---
type: location
destination: Japan
category: parco
city: Kyoto
tags:
  - location
  - parco
  - japan
---
![Arashi-yama](https://res-4.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1514375810/kyoto/Kyoto1110_1)

> Ukyo-ku, Kyoto-shi, Kyoto-fu

- [Visualizzare su Google Maps](https://maps.google.com/?cid=12369934962818482508) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Arashiyama) 
## Quest'area è conosciuta per il suo bosco di bambù, la sua splendida posizione e il suo famoso patrimonio

Situato nella zona nord-occidentale di Kyoto, Arashiyama attira molti visitatori per il suo bosco di bambù di fama mondiale e per il suo bellissimo paesaggio che muta insieme alle stagioni. La zona è costellata di templi, antiche ville imperiali e famosi siti storici, molti dei quali rappresentano Tesori nazionali o sono stati annoverati tra i siti Patrimonio mondiale dell'umanità. L'intera regione è considerata dal governo giapponese un luogo di interesse paesaggistico.

### Da non perdere

- Il Ponte di Togetsukyo: un grandioso monumento di legno
- Passeggiata tra gli imponenti steli del Bosco di bambù di Arashiyama
- Tenryu-ji: uno dei più grandi templi Zen di Kyoto

![](https://res.cloudinary.com/jnto/image/upload/w_750,h_503,fl_lossy,f_auto/v1514372943/kyoto/Kyoto1112_1)

## Come arrivare

Arashiyama è facilmente raggiungibile in treno dalla [stazione di Kyoto](https://www.japan.travel/spot/1188) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) e da molte altre località nel circondario di Kyoto.

Si può raggiungere con tre diverse linee ferroviarie: la linea JR Sagano dalla stazione di Saga Arashiyama, la linea Hankyu in direzione della stazione di Arashiyama o la linea del tram Keifuku Randen.

### In breve

Nel XIII secolo, l'imperatore Go-Saga fece trasferire qui i famosi ciliegi di Yoshino, rendendo la zona popolare per l'osservazione dei ciliegi in fiore

L'illuminazione è costante tutto l'anno e punta fasci di luce sulle colline e sullo straordinario Bosco di bambù di Arashiyama

La vista dall'alto del Parco delle scimmie di Iwatayama offre una splendida panoramica sul paesaggio montano di Higashiyama

![](https://res.cloudinary.com/jnto/image/upload/w_670,h_450,fl_lossy,f_auto/v1514378358/kyoto/Kyoto1111_2)

![](https://res.cloudinary.com/jnto/image/upload/w_670,h_450,fl_lossy,f_auto/v1514374943/kyoto/Kyoto1111_3)

![](https://res.cloudinary.com/jnto/image/upload/w_750,h_503,fl_lossy,f_auto/v1514373029/kyoto/Kyoto1111_4)

### Il monte del poeta

Di fronte ad Arashiyama si trova il Monte Ogura, famoso per essere stato scenario dell'Ogura Hyakunin Isshu, un'antologia classica che raccoglie cento componimenti waka giapponesi, ciascuno dei quali scritto da altrettanti poeti. Un gioco di carte basato su questa antologia è oggi un passatempo molto diffuso e altamente competitivo. Fin dall'antichità, poeti famosi come Basho sono giunti in pellegrinaggio ad Arashiyama.

### Un'espansione verso il mondo naturale esterno

Un altro tipo di saggezza è stato ricercato a [Tenryuji](https://www.japan.travel/spot/1131) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), annoverato tra i più prestigiosi nella gerarchia dei templi di Kyoto.

Il suo giardino è uno dei più iconici di Kyoto e ingloba nel design i monti circostanti, dato che è stato progettato utilizzando il modello di giardino giapponese shakkei, o paesaggio preso in prestito. L'uscita sul retro porta direttamente al famoso Bosco di bambù di Arashiyama.

![](https://res.cloudinary.com/jnto/image/upload/w_750,h_503,fl_lossy,f_auto/v1514374195/kyoto/Kyoto1134_2)

![](https://res.cloudinary.com/jnto/image/upload/w_750,h_503,fl_lossy,f_auto/v1514376028/kyoto/Kyoto1134_1)

### Una passeggiata tra i corpi celesti

Il [Togetsukyo](https://www.japan.travel/spot/72) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), o "ponte che attraversa la luna", potrebbe forse essere considerato il tratto più riconoscibile della zona in quanto offre una vista panoramica sulla montagna stessa di Arashiyama. Il nome ha cambiato in Togetsukyo nell'epoca Heian (794-1185) quando l'imperatore Kameyama aveva affermato durante un evento di osservazione della luna, che gli sembrava che la luna stesse attraversando il ponte.

![](https://res.cloudinary.com/jnto/image/upload/w_670,h_450,fl_lossy,f_auto/v1514378262/kyoto/Kyoto1135_2)

![](https://res.cloudinary.com/jnto/image/upload/w_670,h_450,fl_lossy,f_auto/v1514378422/kyoto/Kyoto1136_1)

### Un viaggio su e giù per il fiume

Il nome del fiume che scorre sotto il [Ponte di Togetsukyo](https://www.japan.travel/spot/72) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) varia a seconda della posizione del corso. Viene chiamato fiume Oigawa nel corso superiore, fiume Hozugawa nel corso centrale e fiume Katsuragawa nel corso inferiore.

L'elegante attività della nautica, un'usanza aristocratica del periodo Heian, dava alla nobiltà l'occasione di allontanarsi temporaneamente dal mondo reale protetto a cui apparteneva. Questa usanza continua anche oggi e permette di ammirare più da vicino la bellissima gola del fiume Hozu mediante un viaggio sulla [Hozugawa Boat](https://www.japan.travel/spot/1139) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg).

Parallelamente al fiume corre anche un treno a scartamento ridotto e vale la pena provare entrambi i mezzi per dare un'occhiata più da vicino all'aspetto in continuo mutamento del paesaggio naturale di Arashiyama, celebrato dai poeti fin dai tempi antichi.

![](https://res.cloudinary.com/jnto/image/upload/w_670,h_450,fl_lossy,f_auto/v1514376167/kyoto/Kyoto1115_3)

![](https://res.cloudinary.com/jnto/image/upload/w_670,h_450,fl_lossy,f_auto/v1514375560/kyoto/Kyoto1135_4)

![](https://res.cloudinary.com/jnto/image/upload/w_750,h_503,fl_lossy,f_auto/v1514375043/kyoto/Kyoto1115_1)

Una visita piacevole ad Arashiyama deve essere fatta con calma. Pianifica mezza giornata o l'intera giornata per lasciarti avvolgere da un contesto idilliaco e ammirarne le attrazioni senza fretta.