![Ueno-onshi-koen Park](https://res-1.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1513935022/tokyo/Tokyo2315_1)

> 5-20 Uenokoen, Taito-ku, Tokyo-to

- [Visualizzare su Google Maps](https://maps.google.com/?cid=9038334048990790185) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Parco%20di%20Ueno%20(Tokyo)) 
## Un parco di cultura, templi, un ampio zoo e la fioritura primaverile dei ciliegi

Il Parco di Ueno è uno dei cinque parchi pubblici più antichi del Giappone. È famoso per lo zoo di Ueno, per i molti musei e la spettacolare fioritura dei ciliegi in primavera. Il parco aprì al pubblico nel 1873 e il suo nome ufficiale è Ueno Onshi-Koen, che significa “parco di Ueno, dono imperiale”.

### Da non perdere

- L'arte, la scienza e i musei storici del parco
- Lo stagno di Shinobazu con al centro la sala Bentendo
- La statua di Saigo Takamori, “l'ultimo vero samurai”

## Come arrivare

Il Parco di Ueno è una delle aree degli snodi per molte linee ferroviarie, metropolitane e shinkansen.

La linea circolare JR Yamanote ferma a Ueno, a quattro fermate dalla stazione di Tokyo. La stazione è raggiungibile dall'[aeroporto di Narita](https://www.japan.travel/spot/1551) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) attraverso lo Skyliner Keisei o con il treno “proiettile” dalla costa settentrionale e occidentale del Giappone.

La stazione di Ueno è molto grande, ma il Parco di Ueno ha un'uscita dedicata, facile da trovare. Puoi vedere il parco oltre la strada dall'uscita che è stata efficacemente chiamata Ueno Station Park Exit.

![](https://res.cloudinary.com/jnto/image/upload/w_750,h_503,fl_lossy,f_auto/v1516448269/tokyo/Tokyo2315_3)

### La fioritura dei ciliegi più famosa di Tokyo

Nonostante le gallerie e i musei eccellenti, i panda dello [zoo di Ueno](https://www.japan.travel/spot/1674) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), lo stagno di Shinobazu e lo storico Santuario Toshogu di Ueno, la fioritura dei ciliegi è ciò per cui il Parco di Ueno è più famoso.

I primi alberi qui furono piantati da Tokugawa Iemitsu (1604-1651), terzo dirigente dello shogunato Tokugawa. Nessuno degli alberi originali è sopravvissuto per gli oltre 400 anni passati da allora, ma la tradizione di ammirare la fioritura dei sakura nel parco si è ampliata fino a raggiungere proporzioni leggendarie.

Ogni anno, durante la stagione primaverile dei sakura il Parco di Ueno attrae più di due milioni di persone che affollano il percorso principale nel parco vicino all'entrata dello [Zoo di Ueno](https://www.japan.travel/spot/1674) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). Quest'area ospita circa la metà di tutti i ciliegi del parco e, durante il periodo di punta, occorre farsi strada fra la gente che si gode i picnic. L'Hanami è un evento primaverile dove la gente mangia e beve sotto gli iconici petali rosa e bianchi.

![](https://res.cloudinary.com/jnto/image/upload/w_670,h_450,fl_lossy,f_auto/v1513937882/tokyo/Tokyo2313_4)

![](https://res.cloudinary.com/jnto/image/upload/w_670,h_450,fl_lossy,f_auto/v1513938307/tokyo/Tokyo2313_2)

### Musei per tutti i gusti

Il Parco di Ueno, che ospita sei musei, è uno dei posti migliori per ammirare e studiare le arti e le scienze in Giappone.

Con mostre di arte, storia, scienza e molto altro, il Museo di Shitamachi, il Museo Reale di Ueno, il [Museo nazionale dell'arte occidentale](https://www.japan.travel/spot/388) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), il [Museo nazionale della natura e delle scienze](https://www.japan.travel/spot/664) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), il [Museo nazionale di Tokyo](https://www.japan.travel/spot/663) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) e il Museo di arte metropolitana di Tokyo contano fra le più grandi strutture al mondo.

![](https://res.cloudinary.com/jnto/image/upload/w_750,h_503,fl_lossy,f_auto/v1646308634/tokyo/M_01301_004)

Il meno noto Museo di Shitamachi è importante per i suoi ritratti della storia di Tokyo. Viene facilmente trascurato per via degli altri grandi musei e gallerie del Parco di Ueno, ma una visita qui chiarirà molti aspetti della vita quotidiana nell'antica Tokyo.

Shitamachi significa letteralmente “città bassa”, che a Tokyo indicava le pianure sul lato orientale della città attorno al fiume Sumida. La zona non era necessariamente povera ma il nome si riferiva piuttosto agli artigiani, pescatori, marinai e commercianti che vivevano in quel posto. Una visita al museo ti darà un'idea non solo della storia, ma anche della cultura locale di Tokyo, gran parte della quale rimane ancora oggi.

![](https://res.cloudinary.com/jnto/image/upload/w_750,h_503,fl_lossy,f_auto/v1513934895/tokyo/Tokyo2314_8)

### Templi tradizionali e boccioli di loto attorno allo stagno

Vicino al Museo di Shitamachi c'è lo stagno di Shinobazu, un luogo molto speciale nel Parco di Ueno. La zona circostante ospita i templi storici del parco: Kan'ei-ji, il cui terreno-divenne il Parco di Ueno; il Santuario Toshogu di Ueno, costruito in onore dello shogun Tokugawa Ieyasu; Kiyomizu Kannon-do, ispirato al famoso tempio di Kyoto.

Eppure la vista più impressionante dello stagno di Shinobazu si può ammirare ogni anno in estate, quando migliaia di fiori di loto sbocciano regalando alla zona circostante un'aria sacra e magica. In Giappone il fiore di loto è da tempo associato alla purezza, alla rinascita e al buddismo e non devi perderti i tantissimi fiori che ricoprono lo stagno.

### Il vero “ultimo samurai”

Saigo Takamori fu uno dei samurai più famosi e influenti del Giappone, con una carriera lunga e piena di alti e bassi. Iniziò come contadino-samurai rurale a [Kagoshima](https://www.japan.travel/destinations/kyushu/kagoshima/) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), fu esiliato due volte, condusse diverse guerre per l'esercito imperiale, servì come politico dell'era Meiji e si suicidò durante la ribellione di Satsuma (1877). Fu così famoso che, dopo la sua morte, per molti anni continuarono a circolare voci di un suo ritorno.

Takamori fu chiamato “l'ultimo vero samurai” per la sua lealtà, il suo valore e il ruolo che ebbe al comando di battaglie che definirono la storia. Fu una figura chiave nella fondazione della restaurazione Meiji, che portò il Giappone nell'era moderna e occidentalizzata. La sua statua di bronzo nel parco è una delle statue più famose del Giappone.

### Sorprese nelle vicinanze

Il parco è indubbiamente l'attrazione principale di Ueno e la sua esplorazione richiede idealmente un giorno, ma è possibile combinare una visita più breve con altre attrazioni della zona. A pochi passi di distanza dal parco si trova [Ameya Yokocho](https://www.japan.travel/spot/1706) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). Questa strada, conosciuta più comunemente come Ame-Yoko, un tempo era conosciuta come il centro delle caramelle di Tokyo e un luogo dove venivano vendute le merci lasciate dalle forze di occupazione dopo la Seconda Guerra Mondiale. È tutt'oggi un paradiso per i clienti alla ricerca di offerte. Troverai anche molti piccoli luoghi per cenare all'aperto dove puoi gustare i kushi-katsu, spiedini di carne e verdure fritti.

Più lontano nella stessa direzione di Ame-Yoko si trova [Akihabara](https://www.japan.travel/spot/2178) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). Conosciuta un tempo per i suoi elettrodomestici, la “Città elettrica” di Tokyo si è trasformata prima in un mercato dell'alta tecnologia e poi in un paradiso di anime, manga, giochi e di tutto ciò che riguarda la cultura popolare. Camminando dall'interno del Parco di Ueno attraverso Ame-Yoko fino ad Akihabara (circa 1.2 chilometri), non potrai credere che sia tutto parte della stessa città, testimonianza della grandezza e della diversità di Tokyo.

![](https://res.cloudinary.com/jnto/image/upload/w_750,h_503,fl_lossy,f_auto/v1513933994/tokyo/Tokyo2312_8)

![](https://res.cloudinary.com/jnto/image/upload/w_670,h_450,fl_lossy,f_auto/v1513935356/tokyo/Tokyo2312_5)

![](https://res.cloudinary.com/jnto/image/upload/w_670,h_450,fl_lossy,f_auto/v1516448237/tokyo/Tokyo2312_9)

