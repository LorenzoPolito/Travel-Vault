---
type: location
destination: Japan
category: parco
city: Osaka
tags:
  - location
  - parco
  - japan
---
https://www.usj.co.jp/web/en/us
![Universal Studio Japan](https://res-1.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1624258028/osaka/Osaka1111-2064x1300_bg)

2-1-33 Sakurajima, Konohana-ku, Osaka-shi, Osaka-fu

- [Visualizzare su Google Maps](https://maps.google.com/?cid=3892796888607511210) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Universal%20Studios%20Japan)

La salute e la sicurezza degli ospiti e del personale sono la priorità assoluta degli Universal Studios Japan. Sono state adottate misure sanitarie speciali. Per ulteriori informazioni, visita il sito Web di Universal Studios Japan.

## Come arrivare

Gli Universal Studios Japan sono facilmente raggiungibili dal centro di Osaka e dagli snodi di trasporto nelle vicinanze.

Accesso facile in treno, a soli 11 minuti dalla [stazione di Osaka](https://www.japan.travel/spot/2206) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), a 16 minuti dalla stazione di Shin-Osaka e a 35 minuti dall'aeroporto internazionale del Kansai (KIX).

![](https://res.cloudinary.com/jnto/image/upload/w_750,h_503,fl_lossy,f_auto/v1620969658/osaka/Osaka1111_1)

### SUPER NINTENDO WORLD™

#### WE ARE MARIO!! Libera la tua passione per il gioco!

Immergiti con emozioni che coinvolgeranno tutta la famiglia nel primo* parco tematico al mondo SUPER NINTENDO WORLD™. Corri verso la vittoria con Mario Kart: nella Koopa' s Challenge, le corse del mitico Mario Kart prendono vita grazie alla più innovativa tecnologia. Le attrazioni del primo parco a tema interattivo Mario Kart ti daranno una scarica di adrenalina.

* In base a un sondaggio di USJ LLC sui personaggi del marchio Nintendo e i loro mondi in aree tematiche di tutto il mondo.

![](https://res.cloudinary.com/jnto/image/upload/w_750,h_503,fl_lossy,f_auto/v1620969662/osaka/Osaka1111_2)

### Il magico mondo di Harry Potter™

Questa splendida area che riproduce il mondo della saga di Harry Potter™ in modo travolgente e con una meticolosa attenzione ai dettagli è ancora più densa di magia. Vivi le avventure della stregoneria nell'attrazione che per cinque anni consecutivi* è stata incoronata come la migliore al mondo, immergiti in questo magico ambiente con i negozi a tema e lancia un vero incantesimo per assistere a una straordinaria magia davanti ai tuoi occhi. Tuffati nel mondo della magia e della stregoneria e lasciati conquistare dalle emozioni che solo qui potrai provare.

*Golden Ticket Awards, Premio "Miglior attrazione Dark Ride" 2011-2015, "Premio per i migliori risultati nel settore" (attrazione del futuro) al 17° Annual Thea e premio "Miglior nuova attrazione" al Theme Park Insider 2010 assegnati a questa attrazione situata nell'area Islands of Adventure presso il parco divertimenti Universal Orlando Resort a Orlando, in Florida (USA).

![](https://res.cloudinary.com/jnto/image/upload/w_750,h_503,fl_lossy,f_auto/v1620969657/osaka/Osaka1111_3)

### Parco Minion

Tuffati nell'allegra confusione del più grande parco a tema Minion del mondo.

![](https://res.cloudinary.com/jnto/image/upload/w_750,h_503,fl_lossy,f_auto/v1620969658/osaka/Osaka1111_4)

### Cattivissimo Me: Minion Mayhem

#### Sono adorabili, divertenti e totalmente fuori controllo.

#### Buttati senza esitare nel loro mondo dominato dalla più assoluta e gioiosa confusione.

Questa nuovissima attrazione ti porta nel mondo vorticoso dei Minion. Con un enorme schermo a cupola e un sistema di proiezione iperrealistico, non saprai più cosa ti succede intorno. Sali sul marchingegno inventato dal cattivissimo Gru ed entra nel suo laboratorio per iniziare a trasformarti in un vero Minion. Sotto l'attenta supervisione di Gru e delle sue tre figlie, salirai in cielo per poi tornare sulla terra, tra ribaltamenti e giri su te stesso. E allora, buttati nel mondo frenetico dei Minions in un'attrazione da brividi che coinvolgerà tutti i tuoi sensi e ti scalderà il cuore.

![](https://res.cloudinary.com/jnto/image/upload/w_750,h_503,fl_lossy,f_auto/v1620969657/osaka/Osaka1111_5)

### Il dinosauro volante

Un enorme Pteranodonte fuori controllo ti sorprenderà alle spalle per sollevarti verso il cielo, lasciandoti paurosamente sospeso da terra. Questa esperienza elettrizzante ti farà esplorare a 360 gradi il mondo di Jurassic Park.

*Lunghezza totale del percorso 1.124 m, dislivello del primo salto 37,8 m.

*In base a una ricerca aziendale condotta su 22 montagne russe volanti in funzione nel mondo.

![](https://res.cloudinary.com/jnto/image/upload/w_750,h_503,fl_lossy,f_auto/v1620969657/osaka/Osaka1111_6)

### Universal Wonderland

#### Meraviglie per tutta la famiglia

Questa zona è dedicata a Elmo, Snoopy, Hello Kitty e ad altri simpatici personaggi famosi in tutto il mondo. Entra nel vivo del divertimento. Con oltre 30.000 metri quadrati e 30 attrazioni diverse, Universal Wonderland farà divertire tutti.

### Organizza la tua visita

Pianifica un'intera giornata per visitare il parco e la limitrofa City Walk. Se aggiungi l'opzione Accesso Universal Express al tuo ingresso per il parco a tema, salterai la coda nella maggior parte delle tue giostre e attrazioni preferite. Così, avrai più tempo per divertirti! Per sfruttare al meglio il tempo della visita, arriva presto e valuta l'acquisto di un Express Pass, così da ridurre i tempi di attesa per le attrazioni più gettonate. Il numero giornaliero di Express Pass disponibili è limitato.

Per maggiore comodità e praticità, consigliamo di soggiornare in uno degli hotel in zona. L'[area della baia di Osaka](https://www.japan.travel/destinations/kansai/osaka/osaka-bay-area) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) ospita anche l'[Acquario Kaiyukan di Osaka](https://www.japan.travel/spot/1113) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), perfetto per una gita di mezza giornata o di una giornata intera.

© Nintendo WIZARDING WORLD and all related trademarks, characters, names, and indicia are © & ™ Warner Bros. Entertainment Inc. Publishing Rights © JKR. (s21) Minions and all related elements and indicia TM & © 2021 Universal Studios. All rights reserved. TM & © Universal Studios & Amblin Entertainment TM & © 2021 Sesame Workshop ©2021 Peanuts Worldwide LLC © 1976, 2021 SANRIO CO., LTD.APPROVAL NO. EJ4120301 TM & © Universal Studios. All rights reserved.

