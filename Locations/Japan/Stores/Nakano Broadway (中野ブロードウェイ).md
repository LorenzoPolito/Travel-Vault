> 5-52-15 Nakano, Nakano-ku, Tokyo
## I negozi dedicati agli 'anime': un'alternativa più rilassata rispetto ad Akihabara

Nascosto nel curioso quartiere di Nakano, a sudovest di Shinjuku, Nakano Broadway ha quattro piani pieni di negozi per lo più di articoli per appassionati di 'anime', oltre a rarità da collezione tra cui modellini e gadget, serie manga e libri fuori edizione. Come Akihabara, punto di riferimento per i fan di vari generi, Nakano Broadway offre un'ampia scelta di articoli, ma in un'atmosfera più distesa. La maggior parte dei negozi di hobbistica è dal secondo al quarto piano, mentre al primo ci sono negozi di articoli vari e nel piano interrato un supermercato. Vi sono anche numerosi negozi con in vendita orologi di lusso.

### Suggerimenti

- Taco Che, il negozio di fai-da-te dove acquistare opere fuori edizione, libri pubblicati privatamente e oggetti da collezione assolutamente di nicchia.
- Mandarake, l'enorme negozio di manga e articoli da collezione, dai modellini in plastica ai costumi per cosplay.

Nakano Broadway è nel tranquillo quartiere Nakano, che vale la pena esplorare. Dopo un pomeriggio di shopping, una passeggiata lungo le stradine intorno farà scoprire 'izakaya' invitanti e piccoli locali nascosti a ogni angolo.

![](https://www.gotokyo.org/it/spot/72/images/72_0148_1_670x450_1.jpg)

![](https://www.gotokyo.org/it/spot/72/images/72_0148_3_670x450_1.jpg)