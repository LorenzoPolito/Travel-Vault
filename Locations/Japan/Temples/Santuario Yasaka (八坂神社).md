---
type: location
destination: Japan
category: tempio
city: Kyoto
tags:
  - location
  - tempio
  - japan
---
![Yasaka Jinjya](https://res-3.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1514374491/kyoto/Kyoto1072_5)

625 Gionmachi Kitagawa, Higashiyama-ku, Kyoto-shi, Kyoto-fu

- [Visualizzare su Google Maps](https://maps.google.com/?cid=14374021738854095593) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Santuario%20Yasaka-jinja) 
## Un vivace santuario che ospita il Gion Matsuri

Il Santuario Yasaka-jinja è uno dei luoghi religiosi più venerati di [Kyoto](https://www.japan.travel/it/destinations/kansai/kyoto/) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). Il santuario è quasi sempre brulicante di energia, grazie agli zelanti fedeli che vi affluiscono numerosi per ricevere benedizioni e pregare per la buona sorte. Se visiti questo importante tempio shintoista a [Kyoto](https://www.japan.travel/it/destinations/kansai/kyoto/) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) potresti anche tu ottenere un po' di fortuna.

In breve

La sala principale risale a quasi 360 anni fa

Il Santuario Yasaka-jinja è frequentato da persone che pregano per ottenere bellezza e ricchezza

## Come arrivare

Il santuario è raggiungibile in autobus, taxi o treno dalla [stazione di Kyoto](https://www.japan.travel/it/spot/1188) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg).

Un autobus porta direttamente all'ingresso del santuario dalla [stazione di Kyoto](https://www.japan.travel/it/spot/1188) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). È anche possibile prendere il treno e percorrere poi a piedi la breve distanza dalle stazioni Gion-Shijo o Kyoto Kawaramachi. Se hai poco tempo, in alternativa, puoi prendere un taxi.

### Da non perdere

- Ammirare lo stile architettonico tradizionale Gion-zukuri passeggiando nei dintorni del santuario
- Visitare il santuario dopo il tramonto per vedere le numerose lanterne che illuminano il sito
- Raggiungere il vicino Parco di Maruyama per rilassarsi in un ambiente naturale

### Alla scoperta del tesoro di Gion

Potresti sentire la popolazione locale riferirsi affettuosamente al Santuario Yasaka-jinja con il nome di Gion-san. L'imponente porta rossa a ovest di Gion è forse l'immagine più iconica e fotogenica del santuario. Attraversa la porta rosso vermiglio per entrare nel santuario principale, che ospita una splendida sala delle offerte e un palcoscenico centrale decorato con lanterne.

![](https://res.cloudinary.com/jnto/image/upload/w_750,h_503,fl_lossy,f_auto/v1514374841/kyoto/Kyoto1072_1)

Porta Nishiromon

### Luogo di nascita del Gion Matsuri

Il santuario è forse meglio conosciuto per il [Gion Matsuri](https://www.japan.travel/it/spot/83) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), uno dei festival più famosi del Giappone, quando tutta la città di Kyoto festeggia per buona parte del mese. Se visiti la città il 17 luglio, avrai la fortuna di assistere a uno spettacolo speciale, poiché la divinità di Yasaka viene portata fuori dal santuario e sfila per la città in processione. È un momento di solennità, colore ed energia senza eguali a [Kyoto](https://www.japan.travel/it/destinations/kansai/kyoto/) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg).

![](https://res.cloudinary.com/jnto/image/upload/w_670,h_450,fl_lossy,f_auto/v1514372489/kyoto/Kyoto1050_1)

I carri da parata del Gion Matsuri

### Un'indimenticabile passeggiata serale

Girovagare nei dintorni del santuario la sera è particolarmente suggestivo. Gli edifici principali vengono illuminati dopo il tramonto e le lanterne creano uno scenario indimenticabile con il loro fioco bagliore. Dopo una cena in uno dei tanti ristoranti della zona circostante, una passeggiata al Santuario Yasaka-jinja è l'ideale.