![Hozen-ji Temple](https://res-1.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1514373797/osaka/Osaka794_2)

1-2-16 Nanba, Chuo-ku, Osaka-shi, Osaka-fu

- [Visualizzare su Google Maps](https://maps.google.com/?cid=17670300510256525139) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Tempio%20di%20Hozenji) 
## Spruzza il Buddha del tempio con dell'acqua, per avere fortuna

Partendo dalla [Dotonbori](https://www.japan.travel/spot/2207) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) e passeggiando attraverso i portici coperti per arrivare alla stazione di Namba, è difficile immaginare come fosse la città nei secoli passati. Il Tempio di Hozenji, discretamente nascosto, riesce a preservare un'atmosfera da vecchio Giappone, anche se situato nel bel mezzo di questa caotica zona commerciale.

### Da non perdere

- Esprimere un desiderio davanti alla statua di Mizukake-Fudo, vicino al tempio
- Esplorare l'area di Hozenji Yokocho (i vicoli che circondano il tempio)
- Provare il teppanyaki, l'okonomiyaki e le altre specialità culinarie

## Come arrivare

Il Tempio di Hozenji si trova a pochi passi dal ponte della via Dotonbori. Dal ponte, entra nella galleria commerciale coperta in direzione di Namba, poi gira a sinistra all'incrocio delimitato dalla libreria Bookoff e dal negozio di scarpe ABC Mart. Cammina ancora per un isolato e arriverai ai Tempio di Hozenji.

![](https://res.cloudinary.com/jnto/image/upload/w_750,h_503,fl_lossy,f_auto/v1516490196/osaka/Osaka794_4)

### Un centro fiorente per il teatro e l'intrattenimento dal 1600

Il Tempio di Hozenji, costruito nel 1637, rende omaggio a Fudo Myoo, uno dei cinque guardiani del Buddismo. Nel 1600, [Namba](https://www.japan.travel/destinations/kansai/osaka/nanba) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) e l'area di [Dotonbori](https://www.japan.travel/spot/2207) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) fiorirono come centro di intrattenimento, con spettacoli drammatici di kabuki e bunraku svolti in diverse località del distretto. Anche il tempio si occupava delle arti dello spettacolo, con le tradizionali narrazioni del rakugo e gli spettacoli teatrali eseguiti sul posto.

Oggi puoi visitare il Tempio di Hozenji e scoprire la cultura tradizionale di Osaka a Hozenji Yokocho.

### Auspici di buona fortuna

Il Tempio di Hozenji è conosciuto soprattutto per la statua di Fudo Myoo, soprannominato affettuosamente Mizukake Fudo dai locali. Asseconda la tradizione e spruzza con acqua la statua di Fudo Myoo. Si dice che questo gesto porti fortuna. Come noterai, la statua è ricoperta di muschio, il risultato delle tante bagnature ad opera delle migliaia di visitatori del tempio.

### Mangia un boccone a Hozenji Yokocho

Dopo aver visitato il tempio, percorri lo stretto vicolo di Hozenji Yokocho. Qui troverai negozi e ristoranti caratteristici, che ricordano l'Osaka di diversi secoli fa. Prova il teppanyaki e le altre specialità locali. Al Yakizen prova il modanyaki, una versione alternativa dei famosi pancake salati di Osaka conosciuti come okonomiyaki.

![](https://res.cloudinary.com/jnto/image/upload/w_750,h_503,fl_lossy,f_auto/v1514374025/osaka/Osaka795_4)

![](https://res.cloudinary.com/jnto/image/upload/w_670,h_450,fl_lossy,f_auto/v1514373607/osaka/Osaka795_6)

![](https://res.cloudinary.com/jnto/image/upload/w_670,h_450,fl_lossy,f_auto/v1514373629/osaka/Osaka795_1)

### Una serata in giro sulla [[Dotonbori (道頓堀)]]

Il Tempio di Hozenji è situato in posizione centrale ed è un ottimo punto di partenza per la scoperta di Osaka. Pianifica una giornata di shopping nei negozi della zona, o trascorri la serata a visitare attrazioni come il ponte di Dotonbori e [Ura Namba](https://www.japan.travel/spot/2342) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) ](/spot/2343).

![](https://res.cloudinary.com/jnto/image/upload/w_750,h_503,fl_lossy,f_auto/v1514378461/osaka/Osaka798_4)

![](https://res.cloudinary.com/jnto/image/upload/w_670,h_450,fl_lossy,f_auto/v1514373914/osaka/Osaka798_6)

![](https://res.cloudinary.com/jnto/image/upload/w_670,h_450,fl_lossy,f_auto/v1514375623/osaka/Osaka799_5)

### Quando visitare

Il momento migliore per visitare l'Hozenji è al mattino presto o di sera. Il tempio è animato soprattutto nelle prime ore serali, quando il dolce bagliore dalle lanterne tradizionali getta una calda tonalità di arancio sullo stretto vicolo e sul perimetro del tempio. Il Tempio di Hozenji offre la perfetta fuga momentanea dalla rumorosa vita di città.

![](https://res.cloudinary.com/jnto/image/upload/w_670,h_450,fl_lossy,f_auto/v1516735606/osaka/Osaka795_2)

![](https://res.cloudinary.com/jnto/image/upload/w_670,h_450,fl_lossy,f_auto/v1514373700/osaka/Osaka795_5)