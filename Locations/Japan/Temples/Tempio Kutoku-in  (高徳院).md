---
type: location
destination: Japan
category: tempio
city: Kamakura
tags:
  - location
  - tempio
  - japan
---
![Kamakura Daibutsu](https://res-3.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1648115811/kanagawa/H_00586-2_001)

> 4-2-28 Hase, Kamakura-shi, Kanagawa-ken

- [Visualizzare su Google Maps](https://maps.google.com/?cid=2216777826481991500) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Kamakura%20Daibutsu%20(Grande%20Buddha)) 
©Kamakura City Tourist Association

## Stare in piedi dentro al Buddha e contemplare la vita e l'universo

Il Grande Buddha di bronzo di Kamakura o Kamakura Daibutsu risale al XIII secolo ed è il secondo buddha di bronzo più alto del Giappone. La statua è un'immagine caratteristica e una delle attrazioni turistiche più visitate nell'area del Kanto.

### Da non perdere

- I sandali di paglia del Buddha lunghi 1,8 metri
- La sala Kangetsudo, creata a Seul nel XV secolo
- Esplorare l'interno della statua in cambio di una piccola donazione

## Come arrivare

È possibile visitare facilmente il Kamakura Daibutsu in giornata da Tokyo.

Da Tokyo, prendi la linea Shonan Shinjuku dalla stazione di Shinjuku a quella di Kamakura. Da lì, prendi la ferrovia elettrica Enoshima verso Fujisawa e scendi alla stazione di Hase.

Il Grande Buddha si trova a 7 minuti a piedi da lì. È ben segnalato.

![](https://res.cloudinary.com/jnto/image/upload/w_750,h_503,fl_lossy,f_auto/v1648115810/kanagawa/H_00586-2_004)

©Kamakura City Tourist Association

### Alla mercé delle forze della natura

La statua è alta 11,3 metri e pesa 121 tonnellate. È una statua in bronzo del Buddha Amida, seconda in altezza solo al Grande Buddha del Todaiji di Nara.

Come la statua di [Nara](https://www.japan.travel/destinations/kansai/nara/) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg), dopo esser stato colato nel XIII secolo il Daibutsu si trovava in origine all'interno dell'edificio di un tempio. Tuttavia, nei secoli XIV e XV, la sala è stata distrutta ripetutamente da tifoni, tsunami e terremoti. Perciò, nel 1498, i fedeli di Amida si arresero di fronte all'inevitabile e lasciarono la statua esposta agli agenti atmosferici.

Da allora la statua è rimasta, irremovibile, il simbolo sacro di [Kamakura](https://www.japan.travel/destinations/kanto/kanagawa/kamakura-and-around) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg).

![](https://res.cloudinary.com/jnto/image/upload/w_750,h_503,fl_lossy,f_auto/v1648115811/kanagawa/H_00586-2_002)

©Kamakura City Tourist Association

### La Terra Pura

Il Kamakura Daibutsu siede all'interno del complesso del Kotokuin, un tempio appartenente alla setta del buddismo Jodo. Il Jodo crede nella liberazione di tutti gli esseri, e ciò significa che il Grande Buddha si trova lì per tutti: santi e peccatori, ricchi e poveri, giovani e vecchi. Un Buddha delle pari opportunità, che conduce tutti alla Terra Pura.

![](https://res.cloudinary.com/jnto/image/upload/w_750,h_503,fl_lossy,f_auto/v1648115810/kanagawa/H_00586-2_003)

©Kamakura City Tourist Association

### Warazori e volontà di viaggiare

La parte migliore della visita è stare in piedi all'interno del Grande Buddha, ascoltando il mondo muto che continua a scorrere all'esterno.

A destra del Buddha sono appesi un paio di sandali di paglia warazori lunghi 1,8 metri. Intrecciati in origine da bambini nel 1951, nella speranza che il Buddha li usasse per camminare in lungo e in largo per il Giappone, oggi vengono cambiati ogni tre anni dai bambini dello stesso gruppo.

### Un ingresso da re

Tra gli altri luoghi di interesse c'è la porta Niomon, l'ingresso dai colori sgargianti dove risiedono i due re Deva che proteggono il tempio.

Dietro il Buddha sorge la sala Kangetsudo, nata come parte del palazzo imperiale nella Seul del XV secolo prima di essere spostata a Tokyo e poi a Kamakura. Contiene un'immagine di Kannon Bosatsu, dea della Misericordia, risalente al periodo Edo (1603-1867).

Il Kotokuin è ben attrezzato per i visitatori con mobilità limitata, grazie a un percorso ben segnalato senza barriere. Il biglietto d'ingresso al Kotokuin costa 300 yen, con un supplemento di 20 yen per entrare nel Buddha.

Dedica 30 minuti alla visita del Kamakura Daibutsu e degli altri tesori del Kotokuin senza andare di fretta. Durante la stagione della fioritura delle azalee e delle festività nazionali, aspettati una visita più lunga per via della grande quantità di gente nell'area.