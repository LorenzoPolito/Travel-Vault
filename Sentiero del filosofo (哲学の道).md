![central kyoto](https://res-4.cloudinary.com/jnto/image/upload/w_2064,h_1300,c_fill,f_auto,fl_lossy,q_auto/v1514375397/kyoto/Kyoto1084_1)

Kyoto-shi, Kyoto-fu

- [Visualizzare su Google Maps](https://maps.google.com/?q=Tetsugaku-no-michi,+Saky%C5%8D-ku,+Ky%C5%8Dto-shi,+Ky%C5%8Dto-fu,+Japan&ftid=0x6001091b7897f3ef:0xf3f4f65c0a1a41b7) 
- [Ricevere informazioni del traffico](https://maps.google.com/maps?ie=UTF8&f=d&dirflg=t&saddr=Your%20Location&daddr=Sentiero%20del%20Filosofo) 

- [PAROLE CHIAVE](https://www.japan.travel/it/#anchor_2)
 - [MAPPA](https://www.japan.travel/it/#map)

## Camminare lungo la via più scenografica di Kyoto e riflettere sulla vita

Il Sentiero del Filosofo (in giapponese Tetsugaku no Michi) deve il suo nome al professore di filosofia dell'Università di Kyoto Nishida Kitaro che percorreva questa via come forma di meditazione quotidiana. Un sentiero tortuoso in un quartiere ricco di vegetazione affacciato su un canale: il luogo perfetto per una passeggiata contemplativa nel pomeriggio.

## In breve

Il canale fu ricavato da uno più grande e venne utilizzato per alimentare la prima centrale idroelettrica giapponese

## Come arrivare

Il Sentiero del Filosofo è raggiungibile in treno e poi in autobus.

Dalla [stazione di Kyoto](https://www.japan.travel/it/spot/1188) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg) prendi la linea Karasuma fino alla stazione Marutamachi. Cammina per circa 2 minuti fino alla fermata dell'autobus Karasuma Marutamachi. Prendi l'autobus 204 o 93 fino alla fermata Kinrinshakomae. Da lì sono circa 5 minuti a piedi fino al sentiero.

![](https://res.cloudinary.com/jnto/image/upload/w_750,h_503,fl_lossy,f_auto/v1514375397/kyoto/Kyoto1084_1)

### Visita i templi e i caffè nelle vicinanze

Il percorso inizia circa 100 metri a nord di Eikando, nella parte settentrionale del quartiere di Higashiyama e si estende verso nord fino al [Tempio di Ginkakuji](https://www.japan.travel/it/spot/1170) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg). Chi ha bisogno di una sosta può fermarsi in uno dei caratteristici caffè e ristoranti che costeggiano il sentiero. Se si cammina a passo regolare ci vuole solo una mezz'ora per percorrere tutto il sentiero ma la maggior parte delle persone coglie l'occasione per fare una passeggiata contemplativa.

Non esitare a lasciare il sentiero per esplorare i numerosi templi e santuari che lo circondano, tra cui il Santuario Otoyo, Honenin [Eikando](https://www.japan.travel/it/spot/1172) ![](https://res.cloudinary.com/jnto/image/upload/fl_lossy,f_auto/v1515582005/static/svg/common/external_link.svg).

![](https://res.cloudinary.com/jnto/image/upload/w_750,h_503,fl_lossy,f_auto/v1514378516/kyoto/Kyoto1085_2)

### Il sentiero si riempie quando sbocciano i fiori

Il sentiero è costeggiato da alberi di ciliegio quindi durante la stagione dell'hanami è parecchio affollato. Tuttavia la zona si svuota al tramonto e allora si può passeggiare in pace godendosi gli alberi.

![](https://res.cloudinary.com/jnto/image/upload/w_750,h_503,fl_lossy,f_auto/v1514374883/kyoto/Kyoto1085_1)